---
title: 'MeetContentKRK styczeń 2023'
authors: bczyz
date: '2024-01-23'
tags:
  - 'news'
  - 'z-kraju'
  - 'meetcontent'
  - 'społeczność'
coverImage: 'meetcontentkrk0124.png'
---

# Zapraszamy na styczniowy MeetContentKRK!

Witamy w Nowym Roku! Mamy nadzieję, że jednym z Waszych noworocznych postanowień
jest częstsze odwiedzanie meetupów :)  
Nowy rok rozpoczynamy spotkaniem w **ASSA ABLOY** w dniu 23.01.2024. Tematykę
Simplified Technical English przybliży nam
[**Jan Sosna**](https://www.linkedin.com/in/jan-sosna/), a po prezentacji
zapraszamy na wymianę opinii przy pizzy i napojach.

<!--truncate-->

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/RpQTdjRt2VAYc1Hb6).

## Temat

_Simplified Technical English. O dokumentacji bez (zbędnych) komplikacji_

Styczniowa prezentacja porusza tematykę Simplified Technical English, adresując
między innymi poniższe pytania:

- Dlaczego dokumentacja potrzebuje uproszczonego języka angielskiego?
- Jak uproszczenie pomaga naszym użytkownikom w odbiorze dokumentacji?
- Czy wykorzystanie Simplified Technical English to dla technical writera pomoc
  czy przeszkoda?

Naszym prelegentem będzie **Jan Sosna**, obecnie Information Developer w
Heretto. Jan zajmuje się tworzeniem treści od 2018 roku, realizując się nie
tylko w pisaniu dokumentacji, ale także w tworzeniu ilustracji i katalogów
części, oraz w prowadzeniu szkoleń.

## Kiedy i gdzie

**Data**: 23.01.2024 <br /> **Czas**: 18:00 <br /> **Miejsce**: ASSA ABLOY,
Wielicka 28b, Kraków

## Kilka słów o sponsorze

19. spotkanie MeetContentKRK jest sponsorowane przez ASSA ABLOY.

### ASSA ABLOY

W Polsce ASSA ABLOY funkcjonuje od 1999 roku, ale producenci i marki wchodzące w
skład grupy ASSA ABLOY są w kraju dobrze znane od dawna. W ciągu ostatnich
kilkunastu lat dostarczyliśmy systemy zabezpieczeń do wielu instytucji
rządowych, firm krajowych i międzynarodowych. Od początku współpracujemy z
wieloma uznanymi producentami stolarki drzwiowej. Utrzymujemy kontakty z
najlepszymi polskimi architektami i pracowniami architektonicznymi.

## Poznaj MeetContentKRK

MeetContentKRK to odgałęzienie dobrze znanej konferencji soap!. Wspólnie z
MeetContentWRO dążymy do stworzenia społeczności profesjonalistów pracujących z
treściami produktowymi w obszarach Tech i IT.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Osoby zainteresowane mogą dołączyć do MeetContent na
[Slacku](https://meetcontent.slack.com/), aby być na bieżąco z nadchodzącymi
wydarzeniami i proponować nowe tematy.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać. Możesz to
zrobić pisząc na adres contact@meetcontent.org lub wysyłając wiadomość na
[Slacku](https://meetcontent.slack.com/).

P: Spóźniłem/am się na wydarzenie i nie mogę wejść. Jak powiadomić
organizatorów? <br /> O: Możesz napisać do nas na Slacku. Podczas każdego
wydarzenia, przez pierwsze 30 minut od rozpoczęcia na bieżąco sprawdzamy
wiadomości na naszym kanale.
