---
title: 'Content Bytes #8: Porozmawiajmy o contentowych wyzwaniach'
authors: bczyz
date: '2025-05-21'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKRK8.png'
---

# Content Bytes #8: Porozmawiajmy o contentowych wyzwaniach!

Czasami tworzenie contentu bywa nie lada wyzwaniem. Gromadzenie danych, potyczki z ekspertami technicznymi, planowanie strategii, zapewnienie dostępności. Uzbrojeni w wytyczne i wymagania, brniemy przez contentowy chaos, wykorzystując nasze supermoce do wytyczenia użytkownikom drogi w gąszczu treści.
Jeżeli chcecie lepiej przygotować się do kolejnych wyzwań, zapraszamy na majowy meetup Content Bytes.

Wydarzenie odbędzie się 21 maja na Uniwersytecie Jagiellońskim.

<!--truncate-->

[Michał](https://www.linkedin.com/in/michal-olender/) opowie o swoim doświadczeniu jako pierwszy technical writer w startupie. Skupi się na tym, jak wprowadzić spójne treści, dobrać odpowiednie narzędzia i wypracować najlepsze podejście do tworzenia dokumentacji.

[Barbara](https://www.linkedin.com/in/barbura-adamska/) zapewni nam sporą dozę superbohaterskiej energii, pokazując, że tworzenie treści to prawdziwa supermoc w walce o cyfrową dostępność i lepsze doświadczenie użytkownika.

Nie zapomnijcie się zapisać - pomoże nam to w zapewnieniu odpowiedniej ilości pizzy: [Link do zapisów](https://lu.ma/vnnxohf3).

## Tematy

**_Okiełznać startupowy chaos: Jak ujednolicić treść, ton i narzędzia dokumentacyjne_**

Rola pierwszego i jedynego technical writera przypomina puzzle z brakującą połową elementów, a druga połowa właśnie zaczyna płonąć. W swojej prezentacji Michał pokaże wam, jak udało mu się uporządkować ten dokumentacyjny rozgardiasz, nadać mu jednolity ton oraz wdrożyć narzędzia, które skutecznie zapobiegają dalszemu pogrążaniu się w chaosie. Porządki to często kwesta kilku(nastu) iteracji i niekończący się proces, ale to chyba też część zabawy ¯\_(ツ)_/¯.
Jeśli wy też bronicie dokumentacyjnego fortu w pojedynkę, ta prezentacja zdecydowanie jest dla was!


**_Tworzenie contentu twoją supermocą w walce o dostępność treści_**

Twórcy treści mają potencjał, by stać się bohaterami cyfrowej dostępności sprawiając, że serwisy internetowe uwzględnią różnorodne potrzeby użytkowników. Słyszeliśmy już o dostępnej dokumentacji czy wykorzystaniu uproszczonego języka, ale czasem zapominamy, że po niektóre rozwiązania trzeba sięgnąć głęboko do kodu. W trakcie prezentacji porozmawiamy o niewidzialnym na pierwszy rzut oka microcopy, na którym polegają nasi użytkownicy, poznamy szczegóły procesu lokalizacji oraz sprawdzimy, jak wytyczne Web Content Accessibility Guidelines (WCAG) pomogą nam w tworzeniu treści.


## Prelegenci

**Michał Olender**

Michał to technical writer z wyboru, pasjonat dobrego jedzenia, gier komputerowych i nietypowych klawiatur. Obecnie pracuje w Apify.

**Barbara Adamska**

Barbara pracuje jako Service Design Lead w CCC Group. Na co dzień UX writerka, a także propagatorka i championka dostępności cyfrowej. Po pracy - wielbicielka gier i piosenkarka.

## Kiedy i gdzie

**Data**: 21.05.2025 <br /> **Godzina**: 18:00 <br /> **Miejsce**: Uniwersytet Jagielloński, al. Adama Mickiewicza 9B, piętro IV, pokój 401.

## Kilka słów o sponsorach

Ósme spotkanie Content Bytes sponsorują **Uniwersytet Jagielloński** oraz **Apify**.

### Uniwersytet Jagielloński

Instytut Filologii Angielskiej jest najstarszą placówką anglistyczną w Polsce. Główne obiekty Wydziału Filologicznego zlokalizowane są w centrum Krakowa, w nowoczesnym kompleksie budynków Collegium Paderevianum wyposażonym w laboratoria językowe oraz strefy wypoczynkowe. Biblioteka Wydziału Filologicznego zapewnia użytkownikom dostęp do krajowych i światowych zasobów informacji – stanowi bowiem nowoczesne centrum informacji dotyczące filologii obcych, historii literatury, językoznawstwa, metodyki nauczania, historii, kultury, sztuki oraz przekładoznawstwa.


### Apify

[Apify](https://apify.com/) jest platformą, którą programiści mogą wykorzystać do budowania, wdrażania i publikowania narzędzi do web scrapingu, ekstrakcji danych i automatyzacji. Apify udostępnia ponad 1500 gotowych narzędzi, pozwalając na uzyskanie dodatkowego przychodu poprzez udostępnianie je innym użytkownikom. Dodatkowo, Apify odpowiada za Crawlee, publiczną bibliotekę do web scrapingu.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:[hello@contentbytes.pl](mailto:hello@contentbytes.pl).

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [hello@contentbytes.pl](mailto:hello@contentbytes.pl).
