---
title: 'MeetContentKRK luty 2024'
authors: bczyz
date: '2024-02-27'
tags:
  - 'news'
  - 'z-kraju'
  - 'meetcontent'
  - 'społeczność'
coverImage: 'meetcontentkrk0224.png'
---

# Zapraszamy na lutowy MeetContentKRK!

Witamy w lutym, miesiącu miłości! Jak wiadomo, nic nie rozpala serc technical
writerów tak jak dyskusje o narzędziach do tworzenia treści. Dlatego tym
miesiącu zapraszamy do [Forte Spaces](https://fortedigital.com/pl), gdzie
[Paweł Kowaluk](https://www.linkedin.com/in/pawel-kowaluk/) porówna narzędzia
open source i enterprise a następnie przedstawi możliwości ich wykorzystania.

<!--truncate-->

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/6hc8cMrsAtjgDHeLA).

## Temat

_Emancypacja. Po co Technical Writerowi rozwiązania enterprise?_

Podczas najbliższego meetupu rozważymy sytuacje, w których narzędzia dostępne
publicznie mogą stanowić poważną konkurencję dla potężnych rozwiązań enterprise.
A może jednak warto zainwestować w „dokumentacyjny kombajn”?

Naszym prelegentem będzie **Paweł Kowaluk**, którego znacie jako jednego z
założycieli i prowadzących podcast
[Tech Writer koduje](https://techwriterkoduje.pl/).

Paweł pracuje w branży tech writingu od 2008 roku. Był już tech writerem,
managerem, kierownikiem projektu, konsultantem, sprzedawcą oraz instruktorem.
Obecnie pisze teksty techniczne dla Guidewire Software, rozwija narzędzia do
dokumentacji, a także jest członkiem zarządu ITCQF.

## Kiedy i gdzie

**Data**: 27.02.2024 <br /> **Czas**: 18:00 <br /> **Miejsce**: Forte Spaces,
Krupnicza 3, Kraków

## Kilka słów o sponsorach

20. spotkanie MeetContentKRK jest sponsorowane przez Guidewire, Apify i Forte
    Digital.

### Apify

[Apify](https://apify.com/) jest platformą, którą programiści mogą wykorzystać
do budowania, wdrażania i publikowania narzędzi do web scrapingu, ekstrakcji
danych i automatyzacji. Apify udostępnia ponad 1500 gotowych narzędzi,
pozwalając na uzyskanie dodatkowego przychodu poprzez udostępnianie je innym
użytkownikom. Dodatkowo, Apify odpowiada za [Crawlee](https://crawlee.dev/),
publiczną bibliotekę do web scrapingu.

### Guidewire

Platforma Guidewire jest dostępna jako usługa w chmurze i stanowi połączenie
technologii cyfrowych, systemu podstawowego, rozwiązań analitycznych i sztucznej
inteligencji. Dzięki największemu w branży zespołowi badawczo-rozwojowemu,
zespołowi ds. usług i partnerskiemu ekosystemowi Guidewire nieustannie rozwija
się i wprowadza innowacje, odpowiadając na pojawiające się potrzeby
użytkowników.

### Forte Digital

W DNA Forte Digital znajdziesz pierwiastek polski, skandynawski i oczywiście
technologiczny. Forte Digital powstało w 2017 roku jako owoc udanej współpracy
polskich i norweskich założycieli. Od tego czasu z powodzeniem czerpie to co
najlepsze ze swoich kultur, a od niedawna w swoich szeregach ma koleżanki i
kolegów z Danii oraz Niemiec. Forte Digital skupia się najczęściej na projektach
dotyczących obszaru e-commerce w pełnym zakresie realizacji – development i
consulting IT oraz design.

## Poznaj MeetContentKRK

MeetContentKRK to odgałęzienie dobrze znanej konferencji soap!. Wspólnie z
MeetContentWRO dążymy do stworzenia społeczności profesjonalistów pracujących z
treściami produktowymi w obszarach Tech i IT.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Osoby zainteresowane mogą dołączyć do MeetContent na
[Slacku](https://meetcontent.slack.com/), aby być na bieżąco z nadchodzącymi
wydarzeniami i proponować nowe tematy.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać. Możesz to
zrobić pisząc na adres contact@meetcontent.org lub wysyłając wiadomość na
[Slacku](https://meetcontent.slack.com/).

P: Spóźniłem/am się na wydarzenie i nie mogę wejść. Jak powiadomić
organizatorów? <br /> O: Możesz napisać do nas na Slacku. Podczas każdego
wydarzenia, przez pierwsze 30 minut od rozpoczęcia na bieżąco sprawdzamy
wiadomości na naszym kanale.
