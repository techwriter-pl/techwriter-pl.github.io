---
title: 'Content Bytes #9: Porozmawiajmy o jakości'
authors: bczyz
date: '2025-06-12'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKRK9.png'
---

# Content Bytes #9: Porozmawiajmy o jakości

12 czerwca zapraszamy do [Forte Spaces](https://www.fortespaces.pl/) na ostatni meetup przed przerwą wakacyjną. Przygotowaliśmy dla Was tematy, które sprawią, że wasze myśli krążyć będą wokół contentu nawet wtedy, gdy będziecie wypoczywać na plaży 🏖️. Tym razem prelegenci z [neptune.ai](https://neptune.ai/) pokażą Wam jak wykorzystanie metryk, analizy danych i AI może pozytywnie wpłynąć na jakość dokumentacji.

[Edyta](https://www.linkedin.com/in/edyta-rakowska/) omówi sposoby wykorzystania narzędzi analitycznych do podniesieniu jakości dokumentacji.
[Leo](https://www.linkedin.com/in/leo-rocco-breedt-736b98111/) zapozna Was z rolą AI w tworzeniu dokumentacji deweloperskiej. Przygotujcie się na dyskusję o tym, jak sztuczna inteligencja może stać się naszym sprzymierzeńcem w tworzeniu przykładów kodu dla użytkowników.

Nie zapomnijcie się zapisać - pomoże nam to w zapewnieniu odpowiedniej ilości pizzy. [Zapisz się!](https://lu.ma/gjmlponl)

<!--truncate-->

## Tematy

**_Wpływ analizy danych na jakość dokumentacji_**

Tworzenie treści często rodzi więcej pytań niż odpowiedzi. Jednym ze sposobów na poradzenie sobie z natrętnymi pytaniami i domysłami jest opieranie swoich decyzji na konkretnych danych.
W swojej prezentacji Edyta pokaże, jak narzędzia do analizy danych zmieniły podejście do dokumentacji w neptune.ai.


**_Boty też mogą pisać: AI w dokumentacji deweloperskiej_**

Jako technical writerzy i developer advocates tworzymy instrukcje oraz przykłady kodu, często spędzając wiele czasu nad elementami powtarzalnymi i generycznymi. A gdyby tak AI mogłoby nam pomóc położyć fundamenty, podczas gdy my skupimy się na wykończeniu - poprawności i jasności przekazu naszej dokumentacji?

Podczas prezentacji przyjrzymy się narzędziom takim jak ChatGPT oraz Cursor i ich roli w procesie tworzenia przykładów kodu w dokumentacji deweloperskiej. Zobaczymy, jak wdrożyć procesy, w których to AI zajmuje się powtarzalnymi elementami, a Wy możecie poświęcić swój czas na kreatywną pracę. Niezależnie od tego, czy pracujecie nad dokumentacją do SDK, API, czy też notatnikami opartymi na AI, zaprezentowane strategie i techniki pozwolą Wam na tworzenie dokumentacji z pomocą AI bez uszczerbku na jakości.

## Prelegenci

**Edyta Rakowska**

Po kilku latach tłumaczenia technicznych schematów kotłów oraz podobnych, równie fascynujących tekstów, Edyta zdecydowała się nieco zmienić branżę i zajęła się tworzeniem dokumentacji technicznej.
Obecnie pracuje jako Senior Technical Writer w neptune.ai. Po godzinach, Edyta współorganizuje meetupy Content Bytes, a także nadchodzącą konferencję CAKE conf.

**Leo Breedt**

Leo, z wykształcenia inżynier lotnictwa, pracuje obecnie jako Customer Experience Engineer w startupie tworzącym narzędzie do śledzenia eksperymentów w procesach związanych z uczeniem maszynowym. Leo ściśle współpracuje z użytkownikami, aby poprawić ich relacje z produktem, a także tworzy przykłady dla programistów, dokumentację techniczną i rozwiązania, które łączą produkt z oczekiwaniami klientów. Leo doskonale odnajduje się w łączeniu wiedzy technicznej z empatią wobec użytkownika, osiągając namacalne rezultaty.

## Kiedy i gdzie

**Data**: 12.06.2025 <br /> **Godzina**: 18:00 <br /> **Miejsce**: Forte Spaces, Krupnicza 3, Kraków

## Kilka słów o sponsorach

Dziewiąte spotkanie Content Bytes sponsorują **neptune.ai** oraz **Forte Spaces**.

### neptune.ai

[neptune.ai](https://neptune.ai/) powstał z inicjatywy zespołu [deepsense.ai](https://deepsense.ai) w 2018 roku, po zwycięstwie w konkursie Right Whale Recognition na platformie Kaggle. Stworzenie neptune.ai miało na celu rozwiązanie rosnącej złożoności zarządzania eksperymentami w uczeniu maszynowym. Obecne narzędzie do śledzenia eksperymentów, stworzone z myślą o rozwoju modeli fundamentalnych w AI, jest rozwiązaniem któremu zaufały firmy między innymi takie jak InstaDeep, Poolside, Bioptimus, Navier AI, Play AI. Dzięki dofinansowaniu w wysokości 18 milionów dolarów i wyróżnieniu na liście „Top 100 AI Startups” według CB Insights w latach 2021 i 2022, Neptune umożliwia zespołom skuteczne monitorowanie, ocenianie i skalowanie procesu trenowania modeli.

### Forte Spaces

[Apify](https://apify.com/) jest platformą, którą programiści mogą wykorzystać do budowania, wdrażania i publikowania narzędzi do web scrapingu, ekstrakcji danych i automatyzacji. Apify udostępnia ponad 1500 gotowych narzędzi, pozwalając na uzyskanie dodatkowego przychodu poprzez udostępnianie je innym użytkownikom. Dodatkowo, Apify odpowiada za Crawlee, publiczną bibliotekę do web scrapingu.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:[hello@contentbytes.pl](mailto:hello@contentbytes.pl).

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [hello@contentbytes.pl](mailto:hello@contentbytes.pl).
