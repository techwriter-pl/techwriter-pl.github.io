---
title: 'Content Bytes: Nowe wydarzenie na contentowej mapie!'
authors: bczyz
date: '2024-09-26'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKrk1.png'
---

# Content Bytes: Nowe wydarzenie na contentowej mapie!

Upalne lato już za nami, ale ekipa **Content Bytes** nie próżnuje, dbając o
skuteczne podgrzanie atmosfery tej jesieni. Już za tydzień mamy dla was nie
jeden, a dwa tematy :) Podczas spotkania porozmawiamy o dokumentacji API oraz
przyszłości twórców contentu w świecie dynamicznie zmieniających się produktów.
Ugości nas **Forte Spaces**, a dyskusje uprzyjemnią nam przekąski :pizza: od
**Apify**.

Tematy przybliżą wam
[**Barbara Czyż**](https://www.linkedin.com/in/barbara-szwarc) oraz
[**Paweł Chłodnicki**](https://www.linkedin.com/in/pawelchlodnicki/).

<!--truncate-->

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/NzEDRbvS1gWDZY3D8).

## Tematy

**_Dokumentacja API: Z czym to się je?_**

Dokumentacja API to temat, wokół którego krąży obecnie wiele pytań:

- Kto powinien dokumentować API?
- Jak zaplanować content, żeby dokumentacja była pomocna i sensownie
  ustrukturyzowana?
- Jakimi standardami powinni się kierować technical writerzy?

Opierając się na przykładach, omówimy proces, w którym pomysł na nowe API staje
się udokumentowaną specyfikacją. Podczas prezentacji zapoznacie się z
narzędziami, praktykami oraz technikami współpracy, które pomagają nam tworzyć
dokumentację do API.

**_Rola i przyszłość twórców contentu w tworzeniu produktu_**

Pojęcie **content** przywołuje różne skojarzenia, często zależne od kontekstu, w
którym zostało użyte. W swojej prezentacji, Paweł opowie nam jak content jest
postrzegany przez pryzmat firmy, zespołu, momentu w rozwoju produktu, a także
wcześniej wspomnianego **kontekstu**. Wspólnie zastanowimy się, jak te
okoliczności mogą mieć pozytywny wpływ zarówno na twórców, jak i odbiorców
tworzonych treści.

## Prelegenci

Podczas pierwszego spotkania Content Bytes prezentacje poprowadzą:

- **Barbara Czyż**: Barbara jest dociekliwą technical writerką, pasjonującą się
  podejściem docs-as-code i światem API. Po przygodach z DITA i Markdown
  dołączyła do Boxa, by tworzyć dokumentację programistyczną i zacieśniać
  relacje z API i kodem.

- **Paweł Chłodnicki**: Paweł swoją karierę rozpoczął na stanowisku technical
  writera, a obecnie pracuje jako Content Designer w Docplanner, Doświadczenie
  zdobywa od 15 lat, zaczynając od tłumaczeń i lokalizacji, aby po czasie
  odnaleźć się w obszarze UX oraz product designu.

## Kiedy i gdzie

**Data**: 03.10.2024 <br /> **Godzina**: 18:00 <br /> **Miejsce**: Forte Spaces,
Krupnicza 3, Kraków

## Kilka słów o sponsorach

Pierwsze spotkanie Content Bytes jest sponsorowane przez **Forte Digital** i
**Apify**.

### Forte Digital

W DNA Forte Digital znajdziesz pierwiastek polski, skandynawski i oczywiście
technologiczny. Forte Digital powstało w 2017 roku jako owoc udanej współpracy
polskich i norweskich założycieli. Od tego czasu z powodzeniem czerpie to, co
najlepsze ze swoich kultur, a od niedawna w swoich szeregach ma koleżanki i
kolegów z Danii oraz Niemiec. Forte Digital skupia się najczęściej na projektach
dotyczących obszaru e-commerce w pełnym zakresie realizacji – development i
consulting IT oraz design.

### Apify

[Apify](https://apify.com/) jest platformą, którą programiści mogą wykorzystać
do budowania, wdrażania i publikowania narzędzi do web scrapingu, ekstrakcji
danych i automatyzacji. Apify udostępnia ponad 1500 gotowych narzędzi,
pozwalając na uzyskanie dodatkowego przychodu poprzez udostępnianie je innym
użytkownikom. Dodatkowo Apify odpowiada za [Crawlee](https://crawlee.dev/),
publiczną bibliotekę do web scrapingu.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas, content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:
**contentbytes.krk@gmail.com**.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [contentbytes.krk@gmail.com](mailto:contentbytes.krk@gmail.com).
