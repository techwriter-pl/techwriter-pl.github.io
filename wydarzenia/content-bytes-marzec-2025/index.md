---
title: 'Content Bytes #6: Porozmawiajmy o zespołach'
authors: bczyz
date: '2025-03-27'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKRK6.png'
---

# Content Bytes #6: Porozmawiajmy o zespołach!

Wiosna wisi w powietrzu! 

Słychać śpiew ptaków, coraz dłuższe dni zachęcają do spacerów, a wyższe temperatury sprzyjają myciu okien ;) 
Nasz marcowy meetup nie jest co prawda poświęcony wiosennym porządkom, ale pozwoli wam (i waszym zespołom) lepiej się zorganizować.

<!--truncate-->

[Zuzanna](https://www.linkedin.com/in/zuzanna-szott/) pomoże content designerom opuścić silos UX writingu, aby zintegrować się z zespołami deweloperskimi i wspólnie pracować nad cyfrowymi produktami.
[Michał](https://www.linkedin.com/in/michalskowron/) zmierzy się z wyzwaniami, które stoją przed zespołami pracującymi zdalnie i zaproponuje rozwiązania pozwalające osiągać im coraz lepsze rezultaty w codziennej pracy.

Zapraszamy 27 marca do [Forte Spaces](https://www.fortespaces.pl/)!

## Tematy

**_Od silosu do synergii_**

Branża IT stale się rozwija, tak samo jak rola contentu w tworzeniu produktów cyfrowych. Firmy zatrudniają coraz więcej specjalistów do spraw komunikacji, zwiększa się liczba wytycznych językowych, a UX writing staje się jednym z głównych obszarów w wielu organizacjach. Wraz z rosnącą niezależnością ról związanych z tworzeniem treści wzrasta też ryzyko wystąpienia silosów, w których gromadzi się wiedza.
W jaki sposób content designerzy mogą współpracować z innymi rolami w IT? Czy silosy może zastąpić synergia? Na te i inne pytania odpowie wam Zuzanna.

**_Szokujące odkrycie: samoorganizujące się rozdystrybuowane zespoły naprawdę istnieją!_**: 

Elastyczność pociąga za sobą odpowiedzialność. Praca zdalna pozwala nam na asynchroniczną pracę z różnych zakątków świata, ale także przynosi wyzwania, z którymi nie musieliśmy się mierzyć, pracując w biurze. W swojej prezentacji Michał podpowie jak zespoły pracujące zdalnie mogą same się zorganizować, aby praca zdalna przynosiła korzyści.

## Prelegenci

**Zuzanna Szott**

Zuzanna jest content designerką, researcherką i socjolożką. W ciągu dnia zajmuje się UX writingiem w XTB, a po godzinach jest współprowadząca podcastu [**Babskie Sprawy**](https://www.youtube.com/@babskiesprawy). Pasjonuje się technologią i polityką.


**Michał Skowron**

Michał rozpoczął swoją przygodę z komunikacją techniczną w 2012 roku, porzucając tym samym karierę modela, która tak naprawdę nigdy się nie rozpoczęła. Wraz z prężnie działającym zespołem dąży do podbicia polskiej sceny tech commu. Obecnie jest kodującym tech writerem w polskim oddziale Guidewire Software, współtwórcą podcastu [**Tech Writer koduje**](https://techwriterkoduje.pl/), oraz jednym z administratorów portalu [**techwriter.pl**](https://techwriter.pl/). Michał interesuje się mało popularnymi sportami: bieganiem i kolarstwem. Gdyby nie kariera w tworzeniu dokumentacji, zostałby strażakiem.

## Kiedy i gdzie

**Data**: 27.03.2025 <br /> **Godzina**: 18:00 <br /> **Miejsce**: Forte Spaces, Krupnicza 3, Kraków

## Kilka słów o sponsorach

Szóste spotkanie Content Bytes sponsorują **Forte Digital** oraz **Apify**.

### Forte Digital

W DNA [Forte Digital](https://fortedigital.com/pl) znajdziesz pierwiastek polski, skandynawski i oczywiście technologiczny. Forte Digital powstało w 2017 roku jako owoc udanej współpracy polskich i norweskich założycieli. Od tego czasu z powodzeniem czerpie to co najlepsze ze swoich kultur, a od niedawna w swoich szeregach ma koleżanki i kolegów z Danii oraz Niemiec. Forte Digital skupia się najczęściej na projektach dotyczących obszaru e-commerce w pełnym zakresie realizacji – development i consulting IT oraz design.

### Apify

[Apify](https://apify.com/) jest platformą, którą programiści mogą wykorzystać do budowania, wdrażania i publikowania narzędzi do web scrapingu, ekstrakcji danych i automatyzacji. Apify udostępnia ponad 1500 gotowych narzędzi, pozwalając na uzyskanie dodatkowego przychodu poprzez udostępnianie je innym użytkownikom. Dodatkowo, Apify odpowiada za Crawlee, publiczną bibliotekę do web scrapingu.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:
**contentbytes.krk@gmail.com**.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [contentbytes.krk@gmail.com](mailto:contentbytes.krk@gmail.com).
