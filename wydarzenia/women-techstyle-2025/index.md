---
title: 'Women TechStyle Summit 2025'
authors: mrozek
date: '2025-03-20'
tags:
  - 'kariera'
  - 'konferencje'
  - 'społeczność'
  - 'women in it'
coverImage: 'wts.png'
---

Rok zaledwie się zaczął a tymczasem za oknem i na mapie wydarzeń branżowych
pojawiają się pierwsze oznaki wiosny. Jednym słowem: zaczyna się dziać! 😉

Tym razem przychodzimy do Was z zapowiedzią jednej z największych w Polsce
konferencji z branży IT poświęconej kobietom - **Women TechStyle Summit**.

<!--truncate-->

## Kiedy i dla kogo?

Wydarzenie, które odbędzie się już **20 marca**, adresowane jest do osób już
pracujących w IT, szukających ciekawych opcji zmiany ścieżki kariery lub takich,
które dopiero chcą wejść do tej branży.

Naturalnie, na wydarzenie zaproszeni są wszyscy, nie tylko kobiety!

Co ciekawe, wydarzenie odbywa się całkowicie zdalnie a w jego trakcie
zaplanowane są Wirtualne Targi Pracy, podczas których, jak zapowiadają
organizatorzy, będzie można nawiązać kontakt z potencjalnymi pracodawcami.

## O czym?

Tematyka konferencji jest bardzo różnorodna, między innymi będą prelekcje z
następujących obszarów:

- Product Management
- Engineering Management
- Innowacje technologiczne
- Cyfrowa dostępność
- Data Quality
- AI

**Bonus** 🎁

Będzie też akcent o dokumentalistach!

Będę miała zaszczyt wystąpić na tej konferencji i przybliżyć nasz zawód
uczestnikom. Tym bardziej serdecznie Was zapraszam.

## Rejestracja i bilety

Bilety są bezpłatne, ale trzeba się zarejestrować.

Więcej informacji i rejestracja na stronie wydarzenia:
[womentechstyle.pl](https://womentechstyle.pl/).

Rzuć okiem na agendę i już dziś zablokuj kalendarz w pracy! 🙌

Do zobaczenia!
