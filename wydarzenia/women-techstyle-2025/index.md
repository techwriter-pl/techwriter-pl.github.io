---
title: 'Women TechStyle Summit 2025'
authors: mrozek
date: '2025-03-20'
tags:
  - 'kariera'
  - 'konferencje'
  - 'społeczność'
  - 'women in it'
coverImage: 'wts.png'
---

Rok dopiero się zaczął a za oknem i na mapie wydarzeń branżowych już
pojawiają się pierwsze oznaki wiosny. Jednym słowem, zaczyna się dziać! 😉

Tym razem przychodzimy do Was z zapowiedzią **Women TechStyle Summit**. Jest to 
jedna z największych w Polsce konferencji z branży IT poświęconych kobietom.

<!--truncate-->

## Kiedy i dla kogo?

Wydarzenie, które odbędzie się już **20 marca**, adresowane jest do osób
pracujących w IT, szukających ciekawych opcji zmiany ścieżki kariery i takich,
które dopiero chcą wejść do tej branży.

Naturalnie, na wydarzenie zaproszeni są wszyscy, nie tylko kobiety!

Co ciekawe, wydarzenie będzie odbywać się całkowicie zdalnie a w jego trakcie
zaplanowane są Wirtualne Targi Pracy, podczas których będzie można nawiązać kontakt 
z potencjalnymi pracodawcami.

## O czym?

Tematyka konferencji jest bardzo różnorodna. W agendzie znajdziecie prelekcje
m.in. z obszarów takich jak:

- Product Management
- Engineering Management
- Innowacje technologiczne
- Cyfrowa dostępność
- Data Quality
- AI

**Bonus** 🎁

Będzie też akcent dokumentacyjny!

Będę miała zaszczyt wystąpić na tej konferencji i przybliżyć nasz zawód
uczestnikom. Tym bardziej serdecznie Was zapraszam.

## Rejestracja i bilety

Bilety są bezpłatne, ale trzeba się zarejestrować.

Więcej informacji i link do rejestracji znajdziecie na stronie wydarzenia:
[womentechstyle.pl](https://w.pl/).

Nie ma na co czekać. Sprawdź agendę i już dzisiaj wpisz w kalendarz udział w **Women TechStyle Summit**! 🙌

Do zobaczenia!
