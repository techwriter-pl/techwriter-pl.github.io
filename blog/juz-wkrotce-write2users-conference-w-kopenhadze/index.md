---
title: 'Już wkrótce Write2Users Conference w Kopenhadze'
authors: kuba
date: '2017-10-27'
tags:
  - 'news'
  - 'ze-świata'
  - 'edukacja'
  - 'konferencje'
  - 'lokalizacja'
  - 'społeczność'
  - 'szkolenia'
  - 'treningi'
coverImage: 'linkedin_W2U_Conference2017_2-e1507660091661.jpg'
---

Zaledwie kilka dni dzieli nas od konferencji dotyczącej komunikacji technicznej
i lokalizacji:
[**Write2Users Conference 2017**](http://write2users.com/w2u-conference-2017/).
Gorąco zachęcamy do wzięcia udziału w tym organizowanym przez Duńczyków
wydarzeniu, zapowiada się bowiem wyśmienicie!

<!--truncate-->

O konferencji po raz pierwszy pisaliśmy już
[jakiś czas temu](http://techwriter.pl/zapraszamy-na-write2users-conference-2017/),
a szczegółów najlepiej szukać na stronie
[organizatora](http://write2users.com/w2u-conference-2017/). Poniżej
przedstawiamy za to skrót najważniejszych informacji.

## Czym jest Write2Users Conference?

Write2Users Conference już po raz piąty organizowana jest przez duńską firmę
[Write2Users](http://write2users.com), zajmującą się komunikacją techniczną,
lokalizacją, user experience i szkoleniami branżowymi. Konferencja skierowana
jest do autorów technicznych, specjalistów od lokalizacji, menedżerów, tłumaczy
i wszystkich zainteresowanych komunikacją techniczną i lokalizacją. Szczególnie
przydatna może okazać się dla osób korzystających z programu MadCap Flare.

## Kogo można posłuchać?

Wśród prelegentów dominują Skandynawowie, ale nie brakuje również uczestników z
innych części Europy i świata. Swój udział w konferencji zapowiedzieli, między
innymi: Matthew Ellison (UK), Scott DeLoach (US), Anders Søgaard (University of
Copenhagen), David Ruane (ESP), Dominick Kelly (UK), Thomas Bro-Rasmussen
(DK), Bosse Engstrand (S) i Mattias Sander (S).

## Jak się tam znaleźć?

Bilety na konferencję można nabyć
[tutaj](http://write2users.com/conference-2017-order-ticket/). Organizatorzy
oferują kilka możliwości, w zależności od tego, którą częścią konferencji
jesteśmy zainteresowani. Ceny zaczynają się od 3 750 DKK (ok. 2160 zł) (jeżeli
interesuje nas tylko ostatni dzień), a kończą na 9 375 DKK (ok. 5 400 zł). Warto
pamiętać, że zabierając ze sobą drugą osobę, dostajemy **50% zniżki**.

## Czy powinienem tam być?

Jeśli zajmujesz się lokalizacją lub komunikacją techniczną, Write2Users
Conference z pewnością Cię zainteresuje. Jeśli natomiast na co dzień korzystasz
z MadCap Flare - musisz tam być! Na zachętę dorzucamy link do strony
kopenhaskiego [zoo](https://www.zoo.dk/en//), gdzie będzie miało miejsce całe
wydarzenie.

Techwriter.pl obejmuje konferencję patronatem medialnym, możecie więc liczyć na
naszą relację.
