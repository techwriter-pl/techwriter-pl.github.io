---
title: "Naucz się sam(a) – część 7"
date: "2016-09-01"
categories:
  - "dobre-praktyki"
  - "przyklady"
  - "warsztat"
tags:
  - "edukacja"
  - "kariera"
  - "literatura"
coverImage: "reading-filtered.jpg"
---

W dzisiejszym odcinku naszej serii, prezentującej materiały do poszerzania wiedzy z zakresu tech commu, mamy nie lada gratkę dla elektronicznych moli książkowych. Szykujcie czytniki, laptopy i telefony, bo będziecie mieli nad czym spędzić wolny czas.

## Sarah O'Keefe i spółka

Czyli [Scriptorium Publishing](http://www.scriptorium.com/). Firma składająca się z ekspertów w dziedzinie tworzenia treści, działająca od 1997 roku. Być może spotkaliście się już z niektórymi z jej pracowników, czy to za sprawą wydanych przez nich książek czy prelekcji wygłoszonych na konferencjach. W tym roku część naszej redakcji miała okazję uczestniczyć w konferencji [LavaCon w Dublinie](http://lavacon.org/2016/dublin/), podczas której udało nam się zamienić kilka słów z jednym z członków załogi Scriptorium, [Alanem Pringle](http://www.scriptorium.com/about/alan-pringle/). Zdradził nam, że firma na swojej stronie udostępnia niektóre z wydanych przez nich książek w formie elektronicznej całkowicie za darmo. Postanowiliśmy puścić w obieg tę wiadomość, żebyście też mogli dostać trochę dobrej treści za friko ;) Co trzeba zrobić? Wystarczy wejść na tę [stronę](http://www.scriptorium.com/books) i pobrać to co nas interesuje. Tyle. Nie trzeba się rejestrować ani podawać żadnych danych. Za darmo dostępne są następujące tytuły w formacie EPUB:

- [Content Strategy 101](http://www.scriptorium.com/books/#cs101) (dostępna również za opłatą w wersji drukowanej i na czytnik Kindle)
- [The State of Structured Authoring (second edition)](http://www.scriptorium.com/books/#ssa)
- [The DITA Style Guide: Best Practices for Authors](http://www.scriptorium.com/books/#dsg)
- [Technical Writing 101: A Real-World Guide to Planning and Writing Technical Documentation](http://www.scriptorium.com/books/#tw101) (dostępna również za opłatą w wersji drukowanej i na czytnik Kindle)

Z powyższych pozycji mieliśmy okazję przeczytać "Technical Writing 101". Książka jest przejrzystym i łagodnym wprowadzeniem w dziedzinę Technical Writingu dla osób stawiających pierwsze kroki w pisaniu dokumentacji. Dla bardziej doświadczonych dokumentalistów jest to z kolei dobre uzupełnienie braków w podstawach oraz sprawdzenie czy stosowane przez nich zasady są właściwe. Jeśli nie macie sił albo czasu czytać całej książki, to polecamy nasze streszczenie publikowane w odcinkach [3](http://techwriter.pl/naucz-sie-sama-czesc-3/) i [4](http://techwriter.pl/naucz-sie-sama-czesc-4/) serii Naucz się sam(a).

Dla tych, którzy nie mieli nigdy okazji korzystać z formatu EPUB, prezentujemy poniżej kilka, oczywiście darmowych, aplikacji do jego odczytu:

- [EPUBReader](https://addons.mozilla.org/pl/firefox/addon/epubreader/) (wtyczka dla przeglądarki Mozilla Firefox)
- [Adobe Digital Editions](http://www.adobe.com/pl/products/digital-editions/download.html)
- [Calibre](http://calibre-ebook.com/)

## Automatyzacja w natarciu

Również podczas konferencji [LavaCon w Dublinie](http://lavacon.org/2016/dublin/), wzięliśmy udział w prezentacji [Jasona Aikena](http://lavacon.org/2016/dublin-program/jason_aiken) z firmy [Quark](http://quark.com), która działa na rynku od 1981 roku i oferuje swoim klientom kompletną platformę do tworzenia, zarządzania, publikacji i dostarczania treści w różnych formatach. Na końcu prezentacji udało nam się zgarnąć darmowy egzemplarz książki "Content Automation for Dummies", dlatego postanowiliśmy sprawdzić czy przypadkiem firma nie udostępnia jeszcze jakichś przydatnych zasobów na swojej stronie. W ten sposób trafiliśmy na ich [Content Automation Resource Centre](http://www.quark.com/en/Solutions/Dynamic_Publishing/Resource_Center/), w którym możecie znaleźć m.in. ebooki, studia przypadku i raporty, podzielone na następujące kategorie:

- Dynamic Publishing
- Content and Publishing Strategy
- Structured Content, XML
- DITA
- Digital Publishing
- Brand Management
- Products
- Industries

Dla nas najbardziej interesujące są dostępne tam ebooki. Wszystkie pozycje udostępnianie są za darmo w formacie PDF. Niestety, ściągnięcie książek wymaga wypełnienia formularza lub zalogowania się kontem LinkedIn. Poniżej lista tego co można tam znaleźć:

- [The Coming Revolution in Investment Research Distribution](http://www.quark.com/Solutions/Dynamic_Publishing/Resource_Center/Detail.aspx?rid=106)
- [The Beginner's Guide to Smart Content](http://www.quark.com/Solutions/Dynamic_Publishing/Resource_Center/Detail.aspx?rid=109)
- [10 Habits for Successful Digital Publishing](http://www.quark.com/Solutions/Dynamic_Publishing/Resource_Center/Detail.aspx?rid=110)
- [Content Strategies for Winning in the Age of the Customer](http://www.quark.com/Solutions/Dynamic_Publishing/Resource_Center/Detail.aspx?rid=115)
- [The Beginner's Guide to Content Automation](http://www.quark.com/Solutions/Dynamic_Publishing/Resource_Center/Detail.aspx?rid=116)

Po przestudiowaniu powyższej listy, okazało się, że już mieliśmy styczność z jednym z wymienionych tytułów - "The Beginner's Guide to Content Automation". Ebook w bardzo przystępny sposób wprowadza w zagadnienie automatyzacji procesu dostarczania treści. Można dowiedzieć się jakie są największe problemy spowodowane brakiem automatyzacji i wykonywaniem pewnych czynności manualnie, co świadczy o tym, że powinniśmy pomyśleć o wprowadzeniu automatyzacji oraz w jakich okolicznościach takie rozwiązanie się sprawdzi. Dużo ciekawych informacji na zaledwie 23 stronach.

Jak widać jest w czym wybierać, dlatego każdy powinien znaleźć coś dla siebie. Tym bardziej zachęcamy do lektury, że jedyny koszt jaki ponosicie to wolny czas i garść danych osobowych. Do dzieła!
