---
title: '15 sposobów, by poprawić swój warsztat'
authors: agnieszka
date: '2022-10-14'
tags:
  - 'dobre-praktyki'
  - 'warsztat'
  - 'dokumentacja'
  - 'dobre-praktyki'
coverImage: '15_sposobow.png'
---

Czy chcesz poznać wskazówki, które pomogą Ci poprawić swój technicalwriterski
warsztat? Jeśli tak, to zapraszam do zapoznania się z poniższym artykułem.

<!--truncate-->

To nie jest pierwszy tekst na temat tego, jak pisać lepsze treści związane z
dokumentacją. Zdaję sobie jednak sprawę, że nie wszystkim chce się przeszukiwać
nasze, niemałe już zasoby. Poza tym świat, który nas otacza, a wraz z nim i
praca Technical Writera ulegają ciągłym zmianom, dlatego warto raz na jakiś czas
odświeżać pewne informacje.

#### Rola(e) Technical Writera

Zanim przejdę do wskazówek, krótkie przypomnienie tego, czym zajmuje się
Technical Writer i jaką pełni rolę w organizacji, dla której pracuje.

Najprościej rzecz ujmując, zadaniem Technical Writera jest przygotowanie
dokumentów technicznych, które będą wykorzystywane przez organizację,
pracowników, interesariuszy lub użytkowników końcowych/klientów. Dokumenty te są
tworzone, by pomóc w zrozumieniu zagadnień technicznych przez nietechnicznych
odbiorców. Jakie to dokumenty? O najpopularniejszych z nich przeczytacie
[tutaj](../co-pisza-tech-writerzy-zestawienie-popularnych-tresci-technicznych/index.md).

Technical Writer pełni wiele ról, jednak biorąc pod uwagę biznesowy punkt
widzenia, może on przyczynić się do sukcesu firmy poprzez poniższe działania:

- Skutecznie przekazuje pomysły, obserwacje, poglądy, opinie oraz sugestie.
  Czyni to w sposób logiczny i zrozumiały.
- Skutecznie przekazuje informacje techniczne nietechnicznej grupie docelowej.
- Używa wymaganych narzędzi i metod technicznych, aby dostarczyć odpowiednie
  treści.
- Tworzy raporty, prezentacje i powiązane dokumenty o określonej strukturze i
  właściwym zestawie słownictwa.
- Jest komunikatywny, dzięki czemu łączy interesariuszy, różnych członków
  zespołu, kierowników działów, itp.
- Dzięki umiejętności obserwacji i wnioskowania umie w przystępny i zrozumiały
  dla laika sposób przekazać treści, które są ściśle związanie z jakimś mocno
  technicznym tematem.

To tylko kilka przykładów umiejętności i ról, jakie musi spełnić w swej pracy
Technical Writer. Jeśli jesteście ciekawi co jeszcze czeka Was w tym zawodzie,
zapraszam do zapoznania się z artykułem naszego redakcyjnego kolegi:
[Kapelusze tech writera](../kapelusze-tech-writera/index.md).

#### Sposoby na poprawę umiejętności pisania tekstów technicznych

Jak w każdej innej dziedzinie, tak i tu istnieją wskazówki i triki, dzięki
którym możesz ulepszyć swoje umiejętności. Co więc można zrobić, by pisać lepszą
dokumentację?

1. **Grupa docelowa** Za każdym razem, gdy piszesz jakąś treść, jest ona
   oczywiście dla kogoś. Podobnie dla Technical Writera, pierwszym i
   najważniejszym krokiem powinna być identyfikacja grupy docelowej. Zawsze
   wskazane jest, aby być empatycznym w przekazywaniu wszelkich informacji o
   charakterze technicznym odbiorcom nietechnicznym.
2. **Poznaj swój styl** Styl pisania wskazuje na cel i intencję tworzonej
   treści. Dodatkowo, powinien on być unikalny w taki sposób, aby przykuwał
   uwagę odbiorców. Jednak Tech Writer nie ma tu wolnej ręki, lecz musi
   przestrzegać pewnych wytycznych stylistycznych i standardów podczas pisania i
   projektowania treści technicznych. Pomagają mu w tym przeróżne podręczniki
   (np. [podręcznik stylu APA](https://apastyle.apa.org/),
   [podręcznik stylu Chicago](https://www.chicagomanualofstyle.org/home.html))
   oraz wewnętrzne wytyczne organizacji. Konkretny styl nie tylko zwiększy
   skuteczność dokumentu, ale także ułatwi jego interpretację oraz zapewni
   spójność, jeśli tworzone są różne typy dokumentacji.
3. **Utwórz odpowiedni zarys/szkic** Na długo przed rozpoczęciem pisania
   docelowego dokumentu, ważne jest przemyślenie i zaplanowanie pracy nad nim.
   Posiadanie zarysu/szkicu będzie stanowiło mocną podstawę przy tworzeniu
   ostatecznej wersji dokumentu. Będzie także pomocne w zaplanowaniu pracy oraz
   przy etapie zbierania niezbędnych informacji (research, rozmowy z ekspertami
   itp.).
4. **Zdefiniuj swoje zadanie** Po stworzeniu wstępnego szkicu tego, jak powinna
   wyglądać Twoja treść, następnym krokiem jest zdefiniowanie samego projektu. 
   Na każdym etapie, od zebrania danych do ostatecznego wyniku, wymaga to od
   Technical Writera pewnej dozy dyscypliny. Można swój cel osiągnąć, definiując
   każdy krok indywidualnie, jasno i konkretnie.
5. **Użyj prostego i jasnego języka** Głównym celem tworzenia dokumentacji
   technicznej jest przekazanie informacji w prosty i nieskomplikowany sposób.
   Zrównoważony i jednoznaczny język to sedno tego typu pisarstwa. Wiadomość
   musi być dostarczona w możliwie najbardziej bezpośredni sposób, bez
   niespodzianek czy dwuznaczności. Nie ma potrzeby używania dopracowanego
   słownictwa na wysokim poziomie, aby zadowolić odbiorców. Krótkie i zwięzłe
   zdania stanowią tu podstawę. Pamiętaj: „Prostota to największe
   wyrafinowanie”.
6. **Unikaj języka dyskryminacji lub dyskomfortu** Niezwykle ważne jest
   zwrócenie uwagi na język używany w komunikacji pisemnej. Należy unikać
   dialektu, który ma negatywne znaczenie lub który może okazać się
   dyskryminujący. Technical Writer w żadnym wypadku w nie może wywoływać uczuć
   wściekłości, nienawiści lub niesprawiedliwości w umysłach czytelnika. Jak
   każda pisemna forma dokumentu, także dokumentacja techniczna jest uważana za
   autentyczny dowód w świetle prawa.
7. **Wybierz właściwe słowa** Słowa odgrywają dominującą rolę w sztuce pisania,
   także technicznego. Dobór odpowiednich słów w odpowiedniej kolejności nie
   tylko przykuwa uwagę czytelnika, ale na dłuższą metę zwiększa jego
   zaangażowanie. Niektóre słowa odzwierciedlają siłę i zapał. Niektóre mogą być
   nudne i słabe, a niektóre mogą wpaść w różne bieguny ekstremalności. Sprytny
   Technical Writer będzie wiedział, jak bawić się słowami o różnej naturze w
   najlepszy możliwy sposób. Będzie też wiedział jakich słów użyć, by
   dokumentacja techniczna była zrozumiała i przystępna w odbiorze nawet dla
   całkowitego laika.
8. **Krótkie zdania i krótkie słowa** Pisanie dokumentacji technicznej nie
   polega na pisaniu epopei. Chodzi o to, aby przekaz był jak najbardziej
   zwięzły i skuteczny. Można to osiągnąć, używając właściwych słów, które są
   krótkie, znajome i należą do języka globalnego. Nie ma potrzeby owijania w
   bawełnę ani używania przenośni. Synonimy pojedynczego słowa mogą się różnić,
   gdy są używane w innym kontekście, dlatego należy ich unikać.
9. **Użyj strony czynnej czasownika** Musisz pamiętać, że używanie odpowiedniej
   konstrukcji zdania może wywrzeć wielki wpływ i pozytywne wrażenie w umysłach
   odbiorców. Użycie czynnej strony czasownika sprawia, że ​​treść jest bardziej
   dynamiczna i przyjemna. Jest to również prosta sztuczka, która eliminuje
   niepotrzebne słowa lub działania.
10. **Przytocz odpowiednie przykłady** Zawsze lepiej jest poprzeć treść, cytując
    dobre i trafne przykłady, referencje i niezbędne statystyki. Ta technika z
    pewnością pomoże Ci w realistycznym opisaniu tematu. Może również okazać się
    świetnym sposobem na rozwiązanie potencjalnych problemów, które mogą pojawić
    się w przyszłości.
11. **Wykorzystaj moc wizualizacji** Wykresy i wizualizacje to genialny sposób
    na ustanowienie silnego połączenia między czytelnikiem a treścią. Istnieje
    wiele typów dokumentów, które można ulepszyć poprzez dodanie screenshotów,
    wizualizacji, wykresów itp. Jednak pamiętaj, że wizualizacje to wartość
    dodana dla prezentowanej treści i nie można nią zastąpić istotnych
    fragmentów tekstu.
12. **Popraw i edytuj** Jest to podstawowa zasada, która ma zastosowanie dla
    wszystkich form pisania i pracy literackiej, a nie ogranicza się tylko do
    pisania dokumentacji technicznej. Żadna treść nie jest idealna za pierwszym
    razem. Aby dzieło było bezbłędne i atrakcyjne zawsze wymaga pewnych
    poprawek, edycji, usunięć czy wtrąceń. Weryfikacja i korekta poprawności
    pisowni, interpunkcji, składni, języka, dykcji, formatowania itp. to tylko
    niektóre z podstaw, którymi musisz się zająć w pracy Technical Writera. Jest
    to konieczne, aby Twoja treść była spójna i służyła określonym. w projekcie
    celom. Dobrą praktyką jest pokazanie kompletnej wersji tekstu komuś, kto
    spojrzy "świeżym okiem" i dokona korekty tekstu.
13. **Nawiązywanie kontaktów biznesowych** W pracy Technical Writera równie
    ważne, co tworzenie dobrej treści, są relacje z osobami pracującymi nad
    opisywanym przez nas produktem. To dzięki nim uzyskujemy niezbędne
    informacje, które później wykorzystamy podczas pisania dokumentacji. Jedną z
    ważnych cech dobrej treści technicznej jest wypełnienie luki poprzez
    przekazanie koncepcji i aspektów technicznych odbiorcom, którzy mogą, ale
    nie muszą, posiadać odpowiedniej wiedzy. Jest to możliwe tylko wtedy, gdy
    istnieje dobra relacja między zespołem Tech Writerów, a innymi osobami
    zaangażowanymi w projekt.
14. **Gruntowna wiedza na dany temat** Kolejnym ważnym aspektem jest znajomość
    tematu, o którym będziesz pisać. Nie musisz być jednak ekspertem. Ważne, byś
    rozumiał o czym piszesz, a w razie problemu, że znajdziesz kogoś, kto zna
    temat lepiej i wyjaśni Ci wątpliwości. Oczywiście zebranie informacji wymaga
    dodatkowego wysiłku, ale staje się obowiązkowe dla zapewnienia wysokiej
    jakości dokumentacji.
15. **Bądź uczniem tego rzemiosła** Możesz mieć wrażenie, że jesteś ekspertem w
    dziedzinie pisania dokumentacji technicznej, jednak zawsze znajdzie się coś,
    co można ulepszyć. Pamiętaj, że świat technologii ciągle się zmienia,
    pojawiają się nowe koncepcje, narzędzia czy sposoby na przekazanie
    informacji. Warto trzymać rękę na pulsie, uczyć się tego, co nowe na rynku,
    by wraz z doświadczeniem, budować solidny fundament własnej kariery i
    odnosić kolejne zawodowe sukcesy. Czego oczywiście serdecznie Wam życzę 😉

Powyższe praktyki to coś z czego możecie, ale nie musicie korzystać. Są one na
tyle uniwersalne, że można zastosować je nie tylko w pracy Technical Writera,
ale także w tworzeniu innych treści.
