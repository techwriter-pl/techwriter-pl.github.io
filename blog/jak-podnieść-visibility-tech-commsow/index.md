---
title: 'Jak podnieść visibility Tech Commsów?'
authors: mrozek
date: '2024-02-04'
tags:
  - 'visibility'
  - 'dzień-z-życia'
coverImage: 'shadow.jpg' 
---

Jeśli jesteś Tech Writerem wystarczająco długo, z pewnością jest dla ciebie
jasne, że nie wiedzieć czemu pozostajemy nieco w cieniu 🤔

Dlatego dziś będzie o wychodzeniu z cienia.

<!--truncate-->

Temat podniosła nie tak dawno temu
[Nicole Alexandra Michaelis](https://www.linkedin.com/in/nicoletells/), w swoim
poście
[Why I no longer believe in Content design](https://uxdesign.cc/why-i-no-longer-believe-in-content-design-e71aeb5f060c).
Nicole rozwija swoją myśl dalej w podcaście
[Content rookie](https://open.spotify.com/episode/2i6rIMP8ZIeMNbABzwIpx7).

Temat samotności i niezrozumienia roli contentowca mocno wybrzmiewał również
podczas zeszłorocznej konferencji Soap.

Podczas jednego z lightning boxów,
[Cynthia Peter](https://www.linkedin.com/in/cynthiapeter/) wystąpiła z
rewolucyjną wręcz odezwą do wszystkich zgromadzonych, abyśmy wzięli sprawy w
swoje ręce i zaczęli się wreszcie promować. Takie zawołanie widocznie
zelektryzowało publiczność. Wszyscy zgadzali się, że czas już najwyższy i
potrzeba jest paląca 🔥

Cynthia jako rozwiązanie sugerowała udział w konferencjach developerskich, żeby
przybliżyć naszą pracę temu środowisku. I takie inicjatywy są z całą pewnością
słuszne.

Wymagają one jednak:

- dostania się na taką konferencję
- umiejętności speakerskich
- wysokiej odporności na stres

Jeśli więc nie czujemy się całkowicie pewnie na scenie w sali wypełnionej
programistami, nie traćmy nadziei! 😉

Możemy zacząć wdrażać zmianę w mniejszej skali, powiedzmy na poziomie firmy, w
której pracujemy.

Jak? Na to być może każdy z nas ma jakieś swoje metody. Ja opowiem wam o swoich.

## Demo

Jeśli pracujesz w IT, jest duża szansa, że zespoły z którymi współpracujesz
organizują sesję Demo, gdzie pokazują co udało im się zbudować przez jakiś okres
czasu, sprint, kwartał, etc.

Możesz poprosić osoby prezentujące żeby dołączyły slajd z linkami do miejsc
gdzie funkcjonalność, o której będzie mowa jest udokumentowana. Najlepiej jednak
sam stwórz taki slajd, żeby maksymalnie ułatwić sprawę dla prezentera.

A skoro to Demo, dorzuć też jakiś zrzut ekranu z dokumentacji, żeby nie pokazać
samych linków, ale zaprezentować się bardziej wizualnie. Na przykład, zrób zrzut
nagłówka i pierwszych dwóch paragrafów. Możesz dodać też swoje zdjęcie, a co! 😉

### Podziękowania

Zazwyczaj osoba prezentująca na Demo nie będzie miała nic przeciwko. Co więcej,
z czym spotykam się bardzo często, podczas samej prezentacji, Tech Writer który
udokumentował funkcjonalność jest wspomniany razem z ogólnym podziękowaniem za
dobrą współpracę 🙂

## Podsumowanie kwartału

W zależności w jakich interwałach czasowych funkcjonuje twoja firma, możesz też
zapoczątkować wysyłanie maili z aktualnościami z twojego działu. Klasycznie,
rzeczy, które warto podkreślić to między innymi:

- Wdrożone funkcjonalności, które twój dział dokumentował wraz z linkami do tej
  dokumentacji, jeśli ktoś chciałby poczytać więcej.
- Nowi Tech Writerzy dołączający do zespołu.
- Linki do ciekawie zrobionych i ogólnodostępnych portali dokumentacyjnych
  innych firm.
- Użyteczną poradę pisarską - pamiętaj, że nie tylko my w firmach piszemy!
  Możesz dodać link do waszego style guide’a.

:::tip

Kiedyś pracowałam w firmie, w której współtworzyłam cotygodniowy branżowy
newsletter.

Wiecie kiedy jest największa szansa, że ludzie taki newsletter zauważą i
otworzą? Po lunchu w piątki!

Wszyscy generalnie szykują się już do zakończenia tygodnia. A jeśli wtedy nie
zajrzą, to zajrzą w poniedziałek do porannej kawy 😀

:::

### Niech liczby mówią same za siebie

Znajdź sposób, żeby przedstawić swoją pracę w liczbach. Na przykład:

- Ile funkcjonalności udokumentowałeś w danym przedziale czasowym? (uśrednij,
  policz zamknięte taski)
- Z iloma SMEs musiałeś się skontaktować, żeby w pełni zrozumieć i opisać nową
  funkcjonalność?
- Ile bugów dokumentacyjnych udało ci się rozwiązać?

A najlepiej, jeśli przedstawisz to w jakimś zgrabnym pie charcie! 🤩

## Slack, Teamsy i kariera w kinematografii

Używaj ogólnych kanałów, gdzie gromadzą się produktowcy czy programiści z
obszaru którym się zajmujesz. Publikuj tam zwięzłe opowieści o twojej pracy i
warsztacie.

### Z życia Tech Writera

Przypuśćmy, że zespół poprosił cię o wymyślenie nazwy dla nowego atrybutu.
Możesz krótko opisać co robisz, żeby na końcu powstała krótka lista z
sugestiami.

To jest nie lada wyzwanie i jako takie powinieneś to opisać! Są trudy i
przeciwności i świat musi o tym usłyszeć. Każdy nowy pomysł ma wady i zalety.

Możesz opisać na przykład:

- Czy robisz burzę mózgów? Jeśli tak, to solo czy prosisz o udział innych Tech
  Writerów?
- Jakich kryteriów potem używasz robiąc selekcję?
- Czy używasz jakichś narzędzi?
- Czy masz ulubiony Thesaurus?

Możesz też podlinkować ogólnodostępne wytyczne i dobre praktyki z dziedziny UX
copy lub poprosić o ocenę trzech wersji jednego komunikatu błędu. Niech
zagłosują który podoba im się bardziej.

### Chodź tam gdzie Produktowcy i UXsi

Kiedy ktoś publikuje post o funkcjonalności, którą opisywałeś ty lub ktoś z
twojego zespołu, na przykład, że właśnie wydali jakąś konkretną zmianę, w tym
samym wątku wklej link do dokumentacji.

Opatrz go oczywiście odpowiednim intro: _Hej, w razie gdybyście potrzebowali
więcej informacji, dokumentację która jest już dostępna dla klienta możesz
znaleźć pod TYM LINKIEM. Feedback mile widziany!_

Chwalmy się tym co robimy!

### Co wy tam w ogóle robicie w tych Tech Commsach?

Nagraj filmik opisujący proces tworzenia dokumentacji. Innym razem opowiedz o
narzędziach, których używacie. Pokaż różnie smaczki, które twój CMS umożliwia.

A może macie skomplikowany proces publikowania treści? Kto wie, może jakiś
programista znajdzie trochę czasu żeby pomóc ci co nieco usprawnić? 🤔

Postuj to wszystko na jakimś kanale przeznaczonym do dzielenia się wiedzą, jeśli
taki istnieje.

## Wszystko pięknie ładnie...

Jak ze wszystkim w życiu, jest pewna granica. Wszyscy dobrze wiemy, że właściwie
każdy Tech Writer ma masę roboty, żeby nadążyć za developmentem. Nie wspominając
o dodatkowym wysiłku poświęconym na promocję swojej pracy.

I to jest całkowicie zrozumiałe.

Jeśli czujesz się na siłach, możesz zacząć od małych zmian, zaplanować je i
zbierać materiał w tak zwanym między czasie, na przykład w trakcie kwartału.

:::tip

Zrób sobie dedykowany plik i zapisuj pomysły. Jeśli jesteś częścią większego
zespołu, możecie to przedyskutować i być może podzielić się pracą.

:::

Potem zarezerwuj sobie czas w spokojniejszym okresie (dosłownie: blokuj
kalendarz 😉) żeby stworzyć konkretne posty.

Każda taka inicjatywa pomaga w promocji naszej funkcji, uświadamia innych o
wartości jaką dodajemy do produktu i firmy.

I pozwala mieć nadzieję, że pewnego dnia, za siedmioma górami, zaangażują nas
odpowiednio wcześnie i dadzą pełen kontekst na pierwszym spotkaniu 😀

A tak poważnie, jeśli tylko mamy możliwość, przypominajmy sobie od czasu do
czasu, że nasza praca nie polega tylko na zamykaniu tasków.

Pielęgnujmy w sobie pasję do efektywnej komunikacji! 💪
