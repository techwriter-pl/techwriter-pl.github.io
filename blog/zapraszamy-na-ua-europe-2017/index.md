---
title: "Zapraszamy na UA Europe 2017"
date: "2017-03-28"
categories: 
  - "news"
  - "ze-swiata"
tags: 
  - "edukacja"
  - "konferencje"
  - "spolecznosc"
coverImage: "UA_Europe_2017_Logo_Square_150.png"
---

Miło nam poinformować, że rozpoczęła się rejestracja na konferencję UA Europe 2017, której jesteśmy patronem medialnym. Jest to dobra okazja, żeby przekazać Wam najważniejsze informacje związane z tym wydarzeniem.

UA Europe to coroczna konferencja dla osób związanych z szeroko rozumianą komunikacją techniczną. Organizatorzy stawiają szczególny nacisk na tematykę związaną z technicznym wsparciem użytkownika oferując uczestnikom aktualne dane na temat nowinek w trendach na rynku, nowości w rozwoju technologii oraz najlepsze praktyki pomocne we wsparciu użytkownika.

## Termin i miejsce

Konferencja UA Europe 2017 odbędzie się w dniach 8-9 czerwca 2017 roku w Harrogate w Wielkiej Brytanii. Więcej informacji na temat miejsca wydarzenia znajdziecie [tutaj](http://www.uaconference.eu/thingstodo.html).

## Rejestracja i cena

Na konferencję można zarejestrować się na stronie organizatora wypełniając [formularz](http://www.uaconference.eu/registration.html#regisform).

Opłaty za uczestnictwo przedstawione są w poniższej tabeli (ceny nie zawierają VAT).

![](images/ceny_UA_Europe.jpg)**\***Zniżki dotyczą osób, które:

- uczestniczyły w zeszłym roku w UA Europe lub w innych konferencjach związanych z komunikacją techniczną,
- są związane ze startupami lub są wolnymi strzelcami (50% zniżki),
- przybywają w większej grupie (co najmniej trzy osoby).

Szczegółowe informacje na temat wszystkich upustów znajdziecie [tutaj](http://www.uaconference.eu/registration.html).

**Co zawiera cena?**

- Wstęp na wszystkie sesje,
- Kopie wszystkich prezentacji (w formacie elektronicznym, dostarczone przed konferencją),
- Trzydaniowy obiad podczas obydwu dni konferencji,
- Otwarty bufet dostępny przez cały czas trwania konferencji,
- Udział we wszystkich imprezach towarzyszących.

**Czego cena nie zawiera?**

- Śniadań i kolacji,
- Zakwaterowania (istnieje możliwość rezerwacji standardowego pokoju hotelowego ze śniadaniem w cenie £115.00 za noc). Więcej informacji o zakwaterowaniu znajdziecie pod tym [linkiem](http://www.uaconference.eu/assets/pdf/UA_Europe_2017_Accommodation_options.pdf),
- Warsztatów z MadCap Flare i DITA.

## Warsztaty z MadCap Flare oraz DITA

W dniu poprzedzającym konferencję (07.06.2017) w godzinach 14 - 17 organizowane są warsztaty, na których możecie poszerzyć swoją wiedzę w jednym z dwóch obszarów:

- [MadCap Flare: Taking control of your HTML5 output with styles, skins, and master pages](http://www.uaconference.eu/workshops.html#MadCapFlare "Shortcut to workshop description on same page")

lub

- [DITA Skills Update](http://www.uaconference.eu/workshops.html#DITA "Shortcut to workshop description on same page").

Przewidziany czas na każde warsztaty to trzy godziny, w ciągu których będzie chwila przerwy na przekąski.

**Cena warsztatów** (nie wchodzi w koszt wejściówki na konferencję):

- dla osób nie uczestniczących w konferencji - **£175.00** + VAT (**€210.00** + VAT),
- dla osób biorących udział w konferencji - **£149.00** + VAT (**€175.00** + VAT).

Formularz dla osób zgłaszających się wyłącznie na warsztaty znajduje się pod tym [linkiem](http://www.uaconference.eu/workshops.html) (na dole strony), natomiast osoby zainteresowane także konferencją zaznaczają opcję warsztatów w formularzu rejestracji dostępnym [tutaj](http://www.uaconference.eu/registration.html#regisform).

## Prezentacje

W trakcie dwóch dni konferencji będziecie mieli możliwość wyboru spośród 21 wystąpień. Pełną listę prelegentów oraz tytuły ich prezentacji znajdziecie w [agendzie](http://www.uaconference.eu/agenda.html). Dla nas szczególnym punktem imprezy jest udział jednego z członków załogi techwriter.pl jako prelegenta.

Paweł Kowaluk pokaże Wam co zrobić by klient szukał informacji równie chętnie w Online Help jak w feedzie Facebooka. Pawle, trzymamy kciuki ;-). Dodatkowo zwracamy Waszą uwagę na kilka wykładów związanych z tematyką Technical Writingu. Beth Aitman opowie o doświadczeniach jedynego Tech Writera w dynamicznie rozwijającym się startupie pokazując jednocześnie jak nie zwariować w natłoku spraw do zrobienia. Natomiast Thomas Bro-Rasmussen zwróci uwagę uczestników na zawiłości związane ze zmianami w ewolucji językowej oraz na to, czy owe zmiany idą w dobrym kierunku, a także podda pod debatę potrzebę minimalizmu w słowie pisanym.

Oczywiście to tylko wybrane przykłady spośród wielu prezentacji, które nas zaciekawiły. Jeśli i w Was wzbudziły zainteresowanie to zerknijcie na agendę, a potem zarezerwujcie miejsce wśród słuchaczy ;-).

## Więcej informacji

A jeśli nadal potrzebne Wam są słowa zachęty to zerknijcie na naszą relację z [UA Europe 2016](http://techwriter.pl/ua-europe-2016-tech-writing-gulasz-i-ogien/). Naszym zdaniem wydarzenie jest warte tego, by wziąć w nim udział.
