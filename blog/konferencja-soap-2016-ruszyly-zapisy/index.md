---
title: 'Konferencja soap! 2016 - ruszyły zapisy'
authors: mojk
date: '2016-02-18'
tags:
  - 'news'
  - 'z-kraju'
  - 'konferencje'
  - 'społeczność'
coverImage: 'soap2015.png'
---

Miło nam poinformować, że rozpoczęły się zapisy na konferencję soap! 2016.

<!--truncate-->

Jest to dobra okazja, żeby przekazać Wam najważniejsze informacje związane z tym
wydarzeniem.

### Termin i miejsce

Najbardziej widoczną zmianą w stosunku do poprzedniej edycji jest przesunięcie
terminu z jesieni na lato. Czwarta edycja konferencji odbędzie się w dniach
**2-3 czerwca** w
[Muzeum Sztuki i Techniki Japońskiej Manggha](http://manggha.pl/) zlokalizowanym
przy ul. Marii Konopnickiej 26 w Krakowie.

### Rejestracja i cena

Na konferencję można zarejestrować się na stronie organizatora, pod tym
[linkiem](http://soapconf.com/register/). Opłaty za uczestnictwo uzależnione są
od wybranej opcji. Pierwszy dzień konferencji jest darmowy i można rejestrować
się do **27 maja**. Liczba darmowych wejściówek jest ograniczona, dlatego
radzimy nie zwlekać i czym prędzej zaklepać sobie miejsce. Do 29 maja
organizatorzy poinformują zarejestrowane osoby o tym czy udało im się załapać.
Udział w drugim dniu konferencji jest płatny. Osoby, które zarejestrują się na
drugi dzień, automatycznie dostają miejsce na pierwszy dzień. Do **4 marca**
obowiązuje taryfa **"early bird"**. Warto się pośpieszyć, bo takich wejściówek
jest tylko 25. Po tym terminie cena będzie stopniowo wzrastać. Poniżej
prezentujemy pełny cennik.

![soap_registration_fees](images/soap_registration_fees.png)

### Prezentacje

Jeśli jesteście specjalistami w zakresie tworzenia treści i macie ochotę
zabłysnąć na scenie, to do **22 kwietnia** macie czas na zgłaszanie swoich
prezentacji. Możecie to zrobić za pomocą
[formularza zgłoszeniowego](https://docs.google.com/forms/d/1pS6DdAFvtN7qtjN7FIfp-juLW76CaL70O0tCmUlN8JA/viewform?c=0&w=1)
udostępnionego przez organizatorów.

### Więcej informacji

Dodatkowe informacje możecie uzyskać na stronie
[soapconf.com](http://soapconf.com/). Aktualności na temat konferencji można
śledzić na [Facebooku](https://www.facebook.com/soapconf),
[Twitterze](https://twitter.com/SoapConf) lub
[Google+](https://plus.google.com/+SoapconfPage/posts).

Osobom, które nigdy nie miały okazji uczestniczyć w tym wydarzeniu polecamy
zajrzeć do naszych opisów konferencji z zeszłego roku:

- [Ogólne wrażenia](http://techwriter.pl/namydleni-po-raz-trzeci/)
- [Opis wybranych prezentacji](http://techwriter.pl/soap-2015-opis-wybranych-prezentacji/)

Dajcie znać czy planujecie wziąć udział w konferencji. Nas na pewno tam nie
zabraknie 😊
