---
title: "ZAPRASZAMY NA WRITE THE DOCS PRAGUE 2021"
date: "2021-04-15"
categories:
  - "news"
  - "ze-swiata"
tags:
  - "kariera"
  - "konferencje"
  - "praca"
  - "spolecznosc"
coverImage: "W-t-D_2021.png"
---

Tradycyjnie już, zapraszamy Was na konferencję Write the Docs Prague. Podobnie jak w zeszłym roku i tym razem wydarzenie to odbędzie się w pełni online. Poniżej znajdziecie najważniejsze informacje.

Od kilku lat jesteśmy partnerem medialnym Write the Docs, dlatego nie mogło nas zabraknąć podczas zeszłorocznej edycji. Chętnych zapraszamy do zapoznania się z [naszą relacją](http://techwriter.pl/relacja-z-write-the-docs-prague-2020-online/). Osoby, które jeszcze nie znają historii wydarzenia odsyłamy do [tekstu wprowadzającego](http://techwriter.pl/poznajcie-write-the-docs-europe/) ;-). Od siebie możemy dodać, że udział w konferencji Write the Docs to nie tylko solidna porcja wiedzy, ale też gwarancja świetnej atmosfery oraz spotkania z rewelacyjnymi ludźmi z branży, nawet w tak trudnych czasach jak obecne.

### Najważniejsze informacje

Tegoroczna edycja Write the Docs Prague online odbędzie się w dniach **3-5 października 2021** **roku**. Jak w zeszłym, tak i w tym roku, organizatorzy zachęcają, by dzień poprzedzający wydarzenie spędzić na zwiedzaniu okolic, w których mieszkacie ;-) W pierwszym dniu konferencji, to jest 3 października, odbędzie się **Writing Day** czyli zespołowe pisanie oraz rozwiązywanie problemów związanych z zadaniem. Ćwiczenia z umiejętności pisarskich będą doskonałym wstępem dla prelekcji i wykładów, które będą miały miejsce 4 i 5 października.

Wszystkie niezbędne informacje znajdziecie na [stronie konferencji](https://www.writethedocs.org/conf/prague/2021/).

Dokładny opis prelekcji i prelegentów jeszcze nie jest znany. Organizatorzy ogłosili iż nabór osób chętnych by wystąpić podczas konferencji rozpocznie się w maju 2021. Jeśli jesteście zainteresowani udziałem w wydarzeniu w roli prelegenta śledźcie ogłoszenia zamieszczane na stronie konferencji lub kanały w mediach społecznościowych: [Facebook](https://www.facebook.com/WriteTheDocs), [LinkedIn](https://www.linkedin.com/company/write-the-docs/) czy [Twitter](https://twitter.com/writethedocs).

### Rodzaje i ceny biletów

Szczegóły dotyczące biletów zostaną ogłoszone jeszcze w kwietniu. Jeśli jesteście zainteresowani, śledźcie ogłoszenia zamieszczane na stronie konferencji lub kanały w mediach społecznościowych podanych powyżej.

### Co gwarantuje cena biletu?

W poprzedniej edycji cena biletu zawierała:

- Przekaz na żywo wszystkich prelekcji.
- Możliwość zadania pytań prowadzącym po prelekcji (istnieje możliwość, że ta opcja nie będzie dostępna).
- Dostęp do czatu, na którym będzie możliwość prowadzenia dyskusji z uczestnikami, prelegentami oraz sponsorami.
- Dostęp do platformy podczas Writing Day.
- Dostęp do wirtualnych targów pracy.

W tym roku będzie zapewne podobnie. W naszej opinii cena jest adekwatna do jakości tego za co płacimy. Z czystym sumieniem zachęcamy Was do udziału w Write the Docs Prague 2021.
