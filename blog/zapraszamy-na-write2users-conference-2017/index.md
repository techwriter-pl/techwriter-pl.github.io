---
title: "Zapraszamy na Write2Users Conference 2017!"
date: "2017-10-12"
categories: 
  - "news"
  - "ze-swiata"
tags: 
  - "edukacja"
  - "konferencje"
  - "lokalizacja"
  - "spolecznosc"
  - "szkolenia"
  - "treningi"
coverImage: "linkedin_W2U_Conference2017_2-e1507660091661.jpg"
---

Już niedługo (1 listopada), odbędzie się skandynawska konferencja dotycząca komunikacji technicznej i lokalizacji: [**Write2Users Conference 2017**](http://write2users.com/w2u-conference-2017/). Z przyjemnością ogłaszamy, że Techwriter.pl obejmie to wydarzenie patronatem medialnym. Gorąco zachęcamy do wzięcia udziału w konferencji, choćby dlatego, że odbędzie się ona... w kopenhaskim zoo!

Write2Users Conference już po raz piąty organizowana jest przez duńską firmę [Write2Users](http://write2users.com), zajmującą się komunikacją techniczną, lokalizacją, user experience i szkoleniami branżowymi. Konferencja skierowana jest do autorów technicznych, specjalistów od lokalizacji, menedżerów, tłumaczy i wszystkich zainteresowanych komunikacją techniczną i lokalizacją. Szczególnie przydatna może okazać się dla osób korzystających z programu MadCap Flare.

# Dlaczego warto się wybrać?

Oprócz atrakcyjnego miejsca i codziennych lunchów, konferencja kusi przede wszystkim szerokim wachlarzem prezentacji, warsztatów i dyskusji.

Całość podzielona jest na dwie części:

- **MadWriters Conference** (1-2 listopada), która obfituje w prezentacje i praktyczne warsztaty dotyczące MadCap Flare, oraz
- **Localization Focus Conference** (3 listopada), która poświęcona jest tematyce lokalizacji.

Wśród prelegentów dominują Skandynawowie, ale nie brakuje również uczestników z innych części świata. Swój udział w konferencji zapowiedzieli, między innymi:

- Matthew Ellison (UK)
- Scott DeLoach (US)
- Anders Søgaard (University of Copenhagen)
- David Ruane (ESP)
- Dominick Kelly (UK)
- Thomas Bro-Rasmussen (DK)
- Bosse Engstrand (S)
- Mattias Sander (S)

# Informacje praktyczne

Szczegółowych informacji o przebiegu konferencji najlepiej zasięgnąć u samego [źródła](http://write2users.com/w2u-conference-2017/). Bilety natomiast można nabyć [tutaj](http://write2users.com/conference-2017-order-ticket/). W jakiej są cenie? Organizatorzy oferują kilka możliwości:

- Standardowy, trzydniowy bilet na całą konferencję w cenie 9 375 DKK (ok. 5 400 zł)
- Dwudniowy bilet na MadWriters (pierwsza część konferencji, skoncentrowana na MadCap Flare) w cenie 6 875 DKK (ok. 3960 zł)
- Jednodniowy bilet na Localization Focus (ostatni dzień konferencji, poświęcony lokalizacji) w cenie 3 750 DKK (ok. 2160 zł)

Zdecydowanie najkorzystniejszym rozwiązaniem jest jednak... zabranie ze sobą drugiej osoby. Na drugi bilet dostaniemy bowiem **50% zniżki** :)

# Zapraszamy!

Write2Users 2017 zapowiada się co najmniej interesująco i już wkrótce będziecie mogli siegnąć po naszą oficjalną relację. Jednak nawet Techwriter.pl nie zastąpi bezpośredniego doświadczenia, dlatego gorąco zachęcamy do osobistego udziału w konferencji! Nagabujcie swoich przełożonych, organizujcie budżet, zbierajcie koleżanki i kolegów po fachu i jedźcie z nami! Na zachętę dorzucamy link do strony kopenhaskiego [zoo](https://www.zoo.dk/en//) :)
