---
title:
  'V edycja studiów Komunikacja techniczna - trwa nabór'
authors: agnieszka
date: '2024-09-23'
tags:
  - 'news'
  - 'z-kraju'
  - 'kariera'
  - 'studia'
  - 'edukacja'
coverImage: 'studia-2024.png'
---

W ostatni weekend października 2024 rusza V edycja studiów podyplomowych na kierunku Komunikacja Techniczna. Na chętnych wciąż czekają miejsca. Czego nauczą się tegoroczni studenci? Szczegóły poniżej.

<!--truncate-->

## Studia oczami absolwentów

Jak w poprzednich latach, i w tym roku objęliśmy patronatem kierunek studiów [Komunikacja Techniczna na Akademii Finansów i Biznesu Vistula](https://www.vistula.edu.pl/kierunki-studiow/studia-podyplomowe/informatyka/komunikacja-techniczna). Cieszy nas bardzo fakt, że dzięki poprzednim, bardzo pozytywnie odebranym przez absolwentów edycjom, studia te nadal wzbudzają spore zainteresowanie.

Zainteresowanych zachęcamy do przeczytania artykułów naszych redakcyjnych koleżanek, Magdy i Justyny, absolwentek tego kierunku, które dzielą się z Wami swoimi wrażeniami:
- [po pierwszym semestrze](../komunikacja-techniczna-jak-sie-studiuje/index.md)
- [po drugim semestrze](../komunikacja-techniczna-drugi-semestr/index.md)
- [o 3. edycji studiów](../kilka-slow-o-3-edycji-studiow-z-komunikacji-technicznej/index.md)

Wiemy również, że część studentów znalazła pracę w trakcie lub zaraz po obronach prac, jak choćby [Paweł](https://www.linkedin.com/posts/pawel-woznikowski_this-is-probably-my-most-personal-professional-activity-7114579776916353024-kC8e/).

## Co pozostaje, a co się zmienia

Podobnie jak w poprzednich latach, prowadzący podążają za głosem studentów i wciąż udoskonalają program zajęć. Jako jeden z przykładów należy podać wydzielenie jako osobny blok tematyczny zagadnienia AI w komunikacji technicznej. Część zagadnień kursu została inaczej zgrupowana, by cały zakres studiów był bardziej spójny i klarowny.

Program studiów obejmuje również podstawowe zagadnienia z obszarów automatyzacji i użyteczności oraz praktycznie przygotowuje studentów do zdobycia certyfikatu ITCQF Foundation Level. W tym roku jednak nie wydzielono specjalnego bloku na kurs dedykowany certyfikatowi - materiał potrzebny do jego zdania został jednak uwzględniony w programie nauczania.

Wraz ze zmianami programu nastąpiła także zmiana kadry. Tym razem zespół szkolący zasilą: Aleksandra Wieczorek i Agata Rygielska.

## Partnerzy

Kierunek kontynuuje współpracę z University of North Carolina Wilmington. Studenci, wraz z kolegami i koleżankami z USA, mogą współpracować przy projektach prowadzonych w ramach kierunku „Writing in Intercultural and Global Contexts”. To doskonała okazja, by zdobyć nowe doświadczenie, nowe znajomości i wartościowy wpis do CV. Szczegóły [tutaj](https://www.craft.do/s/VOd7B47ytH4bhA).

Poza współpracą naukową z amerykańską uczelnią kierunek od lat wspierany jest przez wielu partnerów z branży (memoQ, MadCap oraz Atlassian). Dzięki temu uczestnicy zajęć mają możliwość poznania najpopularniejszych i często bardzo drogich narzędzi wykorzystywanych przez profesjonalnych technical writerów.

## Najważniejsze informacje

Studia są zdalne, mogą w nich brać udział osoby z dowolnego miejsca w Polsce i na świecie. Rekrutacja nadal trwa, więc jeśli jesteście zainteresowani to jest najwyższa pora, by złożyć aplikację.

Zajęcia trwają dwa semestry i kosztują 7800 zł. Na oba semestry organizatorzy przewidzieli 168 godzin wykładów i warsztatów. Każdy absolwent studiów będzie miał możliwość (za dodatkową opłatą wynoszącą 800 zł brutto) uzyskania międzynarodowego certyfikatu [ITCQF](https://itcqf.org/) (Foundation Certificate in Technical Communication).

Komunikacja na studiach odbywa się na platformie Confluence, a wszystkie zadania śledzone są w Jira. Zajęcia prowadzone są na platformie Microsoft Teams. Projekty tworzone są przy użyciu MadCap Flare, Oxygena, czy narzędzi i technik wspierających DocAsCode.

Poniżej szczegółowe zagadnienia, które zostaną poruszone w trakcie zajęć:

Podstawowe zagadnienia komunikacji technicznej (wprowadzenie):
- Wykład otwierający
- Komunikacja techniczna w przykładach
- Zawód Technical Writer
- Rola dokumentacji w procesie wytwarzania produktu
- Sposoby pozyskiwania informacji źródłowych

Praca z tekstem technicznym:
- Typologia, struktura i pragmatyka tekstów technicznych
- Wprowadzenie do Markdown i Git
- Identyfikacja odbiorców i analiza przypadków użycia
- Github Pages

Podstawy technologii webowych:
- Wprowadzenie do HTML, CSS, JS
- Narzędzia deweloperskie w przeglądarce
- Tworzenie prostej strony internetowej w HTML
- Formatowanie utworzonej strony przy pomocy arkuszy styli CSS
- Publikowanie strony na GitHub Pages

Podstawowe technologie komunikacji technicznej:
- Formaty dokumentacji
- Profesjonalne narzędzia do tworzenia treści
- Techniki wizualnego przedstawiania treści
- Wprowadzenie do statycznych generatorów stron
- Praktyczne zastosowanie narzędzia MadCap Flare

Techniki i narzędzia stosowane w dokumentacji technicznej:
- Single sourcing, szablony i zmienne
- Wstęp do DITA, narzędzie Oxygen XML Editor
- Przygotowanie treści do lokalizacji, zapoznanie z narzędziem memoQ
- Publikacja projektów dokumentacyjnych
- Dostępność (accessibility) dokumentacji technicznej

Wykorzystanie narzędzi AI w procesie tworzenia dokumentacji
- Zasady działania, możliwości i ograniczenia generatywnej AI
- Tworzenie i redagowanie dokumentacji technicznej z pomocą genAI
- Dobre praktyki opracowania tekstu po użyciu narzędzi AI

Zarządzanie projektem dokumentacyjnym:
- Metodyki pracy projektowej (Waterfall/Agile/Continuous Delivery)
- Strategia tworzenia i publikowania treści (content strategy)
- Lokalizacja treści
- Estymowanie pracy
- Audyt istniejącej dokumentacji

Seminarium dyplomowe (projekty)
- Planowanie projektu (odbiorcy, formaty wyjściowe, sposoby publikacji) 
- Wprowadzanie recenzji i korekty
- Praktyczne przygotowanie prac zaliczeniowych
- Prezentacje końcowe projektów

Wszystkie potrzebne informacje znajdziecie na [stronie kierunku](https://www.vistula.edu.pl/kierunki-studiow/kontynuacja-edukacji/studia-podyplomowe/informatyka/komunikacja-techniczna).

Jeśli jesteście absolwentami podobnych kierunków studiów, dajcie znać w komentarzu jakie są Wasze wrażenia i doświadczenia.

Życzymy powodzenia studentom. Trzymamy kciuki za ciekawe, praktyczne zajęcia oraz szybkie znalezienie pracy po ich ukończeniu!

