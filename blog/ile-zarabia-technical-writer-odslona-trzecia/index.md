---
title: "Ile zarabia Technical Writer - odsłona trzecia"
date: "2016-12-21"
categories: 
  - "news"
  - "z-kraju"
tags: 
  - "kariera"
  - "praca"
coverImage: "money-256282_640-e1481055653138.jpg"
---

Dzisiaj po raz kolejny postaramy się Wam podpowiedzieć skąd możecie czerpać wiedzę o zarobkach Technical Writerów.

## Wynagrodzenia.pl

Jednym z pierwszych miejsc, które kojarzy się z informacjami o zarobkach jest portal [wynagrodzenia.pl](http://wynagrodzenia.pl/). W sekcji [Moja Płaca](http://wynagrodzenia.pl/moja-placa) znajdziemy dane o zarobkach na 750 stanowiskach. Nasza zacna profesja została uwzględniona w zestawieniu pod nazwą "specjalista ds. dokumentacji technicznej". Mediana zarobków dla tego stanowiska wynosi **4 307 zł brutto**. Ta kwota została ustalona na podstawie odpowiedzi 714 osób. Dane były ostatnio aktualizowane w styczniu 2016.

[![zarobki_wynagrodzenia_pl](images/zarobki_wynagrodzenia_pl.png)](http://techwriter.pl/wp-content/uploads/2016/12/zarobki_wynagrodzenia_pl.png)

Więcej szczegółów znajdziecie [tutaj](http://wynagrodzenia.pl/moja-placa/ile-zarabia-specjalista-ds-dokumentacji-technicznej). Jeśli takie ogólne dane nie są dla Was wystarczające, to możecie wziąć udział w [Ogólnopolskim Badaniu Wynagrodzeń](http://wynagrodzenia.pl/ogolnopolskie-badanie-wynagrodzen) w zamian za co otrzymacie pełny raport płacowy dla swojego stanowiska.

## Raport płacowy

W [poprzednim artykule](http://techwriter.pl/ile-zarabia-technical-writer-odslona-druga/) opisującym zarobki Technical Writerów, powoływaliśmy się na [raport płacowy za rok 2013](http://cpljobs.pl/Documents/CPL%20Jobs%20-%20Raport%20P%C5%82acowy%202014%20-%20Podsumowanie%202013.pdf), przygotowany przez CPL Jobs. Sprawdziliśmy czy istnieje nowsza wersja tego raportu. Niestety, jedyne co udało nam się znaleźć to [raport płacowy podsumowujący rok 2014](http://cpljobs.pl/CPL/Upload/CPL%20Jobs%20-%20Salary%20Report%202015%20-%20PL%20-%20pl.pdf). Po porównaniu stawek z tymi z raportu za rok 2013 okazało się, że są one identyczne. Poniżej przypominamy jak kształtowało się miesięczne wynagrodzenie brutto Technical Writerów w poszczególnych miastach.

1. **Warszawa** – 6000-7000
2. **Gdańsk** – 6000-7000
3. **Łódź** – 5000-6000
4. **Katowice** – 4500-6000
5. **Wrocław** – 4500-5500
6. **Kraków** – 4500-5500
7. **Poznań** – 4500-5500
8. **Szczecin** – 4000-5000

## Pracuj.pl

Niedawno odkryliśmy w [aplikacji Pracuj.pl dla Androida](https://play.google.com/store/apps/details?id=pl.pracuj.android.jobsearcher&hl=pl) ciekawą funkcję - pod niektórymi ogłoszeniami podane są średnie zarobki dla stanowiska i województwa, których dotyczy ogłoszenie. Warto wspomnieć, że tej samej funkcji nie udało nam się znaleźć w pełnej wersji portalu [Pracuj.pl](http://www.pracuj.pl/). Po wpisaniu w wyszukiwarkę "Technical Writer" znaleźliśmy kilka ogłoszeń na stanowisko Technical Writer i specjalista ds. dokumentacji technicznej oraz jedno ogłoszenie na stanowisko Junior Technical Writer. Wyniki naszych poszukiwań znajdziecie poniżej. Jak zauważycie, dla specjalisty ds. dokumentacji technicznej w woj. mazowieckim otrzymaliśmy dwie zupełnie różne kwoty. Być może różnica wynika z tego, że osoby raportujące swoje wynagrodzenie używały w różny sposób wielkich i małych liter.

[![junior_tech_writer_malopolska](images/junior_tech_writer_malopolska.png)](http://techwriter.pl/wp-content/uploads/2016/12/junior_tech_writer_malopolska.png)

[![tech_writer_dolny_slask](images/tech_writer_dolny_slask.png)](http://techwriter.pl/wp-content/uploads/2016/12/tech_writer_dolny_slask.png)

[![tech_writer_wielkopolska](images/tech_writer_wielkopolska.png)](http://techwriter.pl/wp-content/uploads/2016/12/tech_writer_wielkopolska.png)

[![tech_writer_mazowsze](images/tech_writer_mazowsze.png)](http://techwriter.pl/wp-content/uploads/2016/12/tech_writer_mazowsze.png)

[![spec_dok_tech_warmia](images/spec_dok_tech_warmia.png)](http://techwriter.pl/wp-content/uploads/2016/12/spec_dok_tech_warmia.png)

[![spec_dok_tech_mazowsze3](images/spec_dok_tech_mazowsze3.png)](http://techwriter.pl/wp-content/uploads/2016/12/spec_dok_tech_mazowsze3.png)

[![spec_dok_tech_mazowsze](images/spec_dok_tech_mazowsze.png)](http://techwriter.pl/wp-content/uploads/2016/12/spec_dok_tech_mazowsze.png)

 

Jak oceniacie przedstawione przez nas dane? Czy są według Was bliskie rzeczywistości czy raczej mają z nią niewiele wspólnego? Czekamy na Wasze komentarze i życzymy Wam, żebyście nigdy po wypłacie nie czuli się w sposób przedstawiony na filmiku poniżej ;)

https://www.youtube.com/watch?v=dR4nSfI\_EfQ
