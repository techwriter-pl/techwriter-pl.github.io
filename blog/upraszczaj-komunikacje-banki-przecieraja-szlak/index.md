---
title: "Upraszczaj komunikację! Banki przecierają szlak"
date: "2019-11-26"
categories:
  - "news"
  - "warsztat"
  - "z-kraju"
tags:
  - "dostepnosc"
  - "jezyk"
  - "konferencje"
  - "praktyki"
  - "technologie"
coverImage: "Prosto.jpg"
---

Równo sześć lat po jednym z naszych [pierwszych wpisów](http://techwriter.pl/prostota-glupcze/) dotyczących upraszczania przekazu natknęliśmy się na niesamowity (i rodzimy!) ciąg dalszy tej historii...

"Prosta komunikacja się opłaca" - a najlepszym dowodem na to jest praktyczne wdrażanie tej zasady przez dwa duże polskie banki. Gdzież bowiem lepiej liczą pieniądze niż w bankach? :) Z przyjemnością prezentujemy Wam dziś dwa przykłady dużych inwestycji w komunikację z klientem końcowym. Zbiegiem okoliczności (?) na oba natknęliśmy się w bankach często uznawanych za liderów w swojej branży, szczególnie pod względem zastosowania nowych technologii.

## mKanon

W mBanku już od pięciu lat inwestują w bardziej zrozumiałą i empatyczną komunikację. Dobre praktyki i reguły zebrano w kanon. mKanon:

https://youtu.be/YClbe5R3xBk

Dzięki tym działaniom udało się uprościć regulaminy, umowy, a odpowiedzi na reklamacje są krótsze i bardziej wyczerpujące. Każdy z pracowników, nawet pisząc banalny mail może użyć algorytmu który sprawdzi na ile klarowny jest tworzony właśnie tekst!

Warto dodać, że przy tworzeniu mKanonu pracownicy mBanku udali się po pomoc do [Fundacji Języka Polskiego](http://fundacjajezykapolskiego.pl).

## Prosty język robi różnicę

Również ING Bank Śląski od lat inwestuje w jasną komunikację. Już w 2014 roku rozpoczął współpracę z językoznawcami na dużą skalę. W prace zaangażował też swoich klientów i konsultował z nimi wzory umów. Wyprodukował również film w którym z trudnymi tekstami zmierzyli się aktorzy dubbingowi:

https://youtu.be/AKOoTylkN8c

Co więcej, kilka dni temu, w Katowicach, pod patronatem ING Banku Śląskiego, odbyła się konferencja, podczas której reprezentanci biznesu i urzędów prezentowali swoje metody na uproszczenie komunikacji z klientami i petentami. Sami zobaczcie:

https://ec04.waw2.cache.orange.pl/interia/v.iplsc.com/prosty-jezyk-robi-roznice/0009EUNAS9WUHV0D-V1.mp4

Również w tym banku chętnie sięgają po pomoc fachowców - w tym wypadku jest to [Pracownia Prostej Polszczyzny Uniwersytetu Wrocławskiego](http://ppp.uni.wroc.pl/).

Mamy nadzieję, że powyższe przykłady natchną Was do tego, aby uprościć komunikację również w Waszej firmie. Macie teraz świetne argumenty, z łatwością przekonacie swoich szefów. Każdy szef przecież w głębi duszy chce zostać kiedyś bankierem ;) Trzymamy kciuki!
