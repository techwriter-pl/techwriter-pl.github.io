---
title: "Langłydż - part fołur"
date: "2014-01-31"
tags:
  - "warsztat"
  - "z-przymruzeniem-oka"
  - "humor"
  - "jezyk"
coverImage: "Lekcja4.jpg"
---

Istnieją słowa, którymi można wyrazić wszystko. Budować zdania wielokrotnie
złożone. Odmieniać je przez liczby i przypadki. Nadawać im wielorakie znaczenia.
I wbrew pozorom nie mamy tu na myśli wulgaryzmów. Poznajcie jedno z takich
słów - kluczy.

**Isiu** \[od ang. _issue_\] (w liczbie mnogiej - **isiusy**) - znacie kultowe
powiedzenie
"[Houston, we have a problem](http://en.wiktionary.org/wiki/Houston,_we_have_a_problem)"?
Jego odpowiednikiem w wielu firmach jest aktualnie stwierdzenie "Mamy isiu". I
nie chodzi tu o nowe wydanie artykułu
([lub czasopisma](http://pl.wikipedia.org/wiki/%28%E2%80%A6%29_lub_czasopisma)
;)), tylko o... no właśnie, może chodzić o WSZYSTKO. Słowo issue jest całym
kosmosem znaczeń. Najczęściej oznacza (nie)przewidziany problem. Czasem kwestię,
którą trzeba się zająć - omówić, przedyskutować, podjąć, rozstrzygnąć lub
załatwić:

[![Issue](images/Issue-280x300.jpg)](http://techwriter.pl/wp-content/uploads/2014/01/Issue.jpg)

Isiu może również oznaczać to, że po prostu komuś nie chciało się czegoś zrobić.
W firmach w których nie ma problemów isiu oznacza oczywiście kolejne wyzwanie.
Generalnie isiu ma jednak wydźwięk pejoratywny. Wspaniałe zdanie, nieprawdaż? ;)
Tu w takim razie zakończymy, życząc wszystkim czytelnikom jak najmniejszej
ilości isiusów i umiarkowanej ilości czellendży.

Patrz również:  _kejs_, _task_, _folt._

W nastepnym odcinku z cyklu - co ciekawego można zrobić z isiusami.
