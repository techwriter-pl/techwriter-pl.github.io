---
title: "Infografiki"
date: "2013-11-13"
tags:
  - "dobre-praktyki"
  - "przyklady"
  - "warsztat"
  - "grafika"
  - "infografiki"
coverImage: "Infografika.jpg"
---

Czym zajmują się technical writerzy? Raczej nie tworzą infografik... A szkoda,
bo to takie wdzięczne zajęcie. A czym zajmują się infografiki? I czym właściwie
są?

Tłumacząc za [Wikipedią](http://en.wikipedia.org/wiki/Infographic) - infografika
to graficzna reprezentacja informacji, danych lub wiedzy, mająca na celu
przekazanie skomplikowanych informacji szybko i klarownie. Wykorzystując to, że
jesteśmy wzrokowcami i przyswajamy informację łatwiej, jeśli jest podana w
formie graficznej. Proces tworzenia infografik to, z angielskiego,  _data
visualization, information design_, *information architecture.*

Bardzo ciekawe wprowadzenie do tematu infografik (w języku angielskim)
znajdziecie również w tym miejscu -
[What is an infographic? Infographic Examples, Templates and Design Tips.](https://venngage.com/blog/what-is-an-infographic/)

Istnieją też infografiki, które mają za zadanie przekazać nieskomplikowane
informacje w sposób który obraża naszą inteligencję - możecie zobaczyć je
codziennie wieczorem w programach informacyjnych ;)

Infografiki są świetnym sposobem na przekazywanie informacji, w praktyce
częściej wykonywane są przez zawodowych grafików, ale naszym zdaniem jest to
temat którym powinni się zainteresować również technical writerzy. To nie jest
aż tak trudne jak się wydaje, a praca nad infografiką może dostarczyć naprawdę
wiele satysfakcji, szczególnie jeżeli uda nam się osiągnąć efektowny wynik
końcowy.

Sami zobaczcie, ale ostrzegamy,
[ta strona wciąga jak chodzenie po bagnach](http://infografika.wp.pl/). Dlaczego
wciąga? Bo przedstawia wiele ciekawych informacji, w efektowny i przystępny
sposób. Czy nie o to chodzi w naszej pracy?

Złapaliście bakcyla? My zdecydowanie tak! Zanim jednak zaczniecie przerabiać
całą dokumentację techniczną na infografiki, przeczytajcie
[kilka cennych rad na początek](http://econsultancy.com/uk/blog/62438-which-infographic-is-right-for-you).

A później, na wszelki wypadek, sprawdźcie
[jak nie robić infografik](http://www.worstinfographic.com/) :).
