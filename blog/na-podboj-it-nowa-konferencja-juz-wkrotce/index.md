---
title: "Na podbój IT - nowa konferencja już wkrótce"
date: "2022-02-18"
categories:
  - "news"
  - "z-kraju"
tags:
  - "kariera"
  - "konferencje"
  - "praca"
  - "spolecznosc"
coverImage: "na_podboj_it.png"
---

Już w maju odbędzie się pierwsza edycja konferencji dla osób zainteresowanych rozpoczęciem kariery w branży IT. Mowa o Na podbój IT! Szczegóły poniżej.

### O konferencji

W dyskusjach na temat pracy w IT dość często można spotkać się ze stwierdzeniem, że na rodzimym rynku pracy w branży IT brakuje 50 tysięcy specjalistów. Niestety, mowa tu o ludziach mających już spore doświadczenie zawodowe. A co z juniorami? Przecież bez nich nikt nigdy nie zostałby specjalistą w danej dziedzinie.

Z powyższych względów organizatorzy konferencji [Na podbój IT!](https://podboj.it/) postanowili skoncentrować się na osobach, które dopiero myślą o rozpoczęciu kariery w branży IT. Jeśli należycie do tej grupy, to podczas prelekcji poznacie odpowiedzi na pytania:

- Czy IT jest dla każdego?
- Czy programista to jedyna słuszna ścieżka?
- Jakie są inne opcje?
- Co czeka mnie na rozmowie rekrutacyjnej?
- Jak pokierować swoją karierą, a czego się wystrzegać?
- Jak udało się to innym?

A jeśli już o organizatorach mowa. Pomysłodawcą konferencji Na Podbój IT! jest [Stowarzyszenie Jakości Systemów Informatycznych](https://sjsi.org/) (Polish Testing Board), które wspiera wymianę doświadczeń i podnoszenie kwalifikacji osób zawodowo zajmujących się zapewnianiem jakości systemów informatycznych. Poprzez promowanie inicjatyw związanych z testowaniem oprogramowania, popularyzuje również ideę doskonalenia jakości oprogramowania.

### Dla kogo

Konferencja skierowana jest do wszystkich osób zainteresowanych rozpoczęciem kariery zawodowej w branży IT. Dzięki udziałowi w wydarzeniu poszerzycie kontakty i poznacie ludzi związanych z branżą oraz zyskacie cenne informacje na jej temat.

### Kiedy

Konferencja odbędzie się 21 maja 2022 roku w [Artkombinat scena Monopolis](https://scena.artkombinat.pl/) w Łodzi.

### Cena

Organizator nie pobiera odpłatności za wydanie biletu, jednakże aby go uzyskać należy dokonać wpłaty kwoty 50 zł na dowolny cel charytatywny i w ciągu 5 dni od zarejestrowania na Konferencję należy przesłać Organizatorowi potwierdzenie dokonanej wpłaty. Osoby, które prześlą potwierdzenie dokonania wpłaty otrzymają bezpłatny bilet. Rejestracja rozpoczyna się 21 lutego 2022 [tutaj](https://app.evenea.pl/event/napodbojit/).

### Program konferencji

W trakcie konferencji zostało zaplanowanych 5 prelekcji oraz godzinna debata.  Na [stronie konferencji](https://podboj.it/) znajdziecie zarówno szczegółową [agendę](https://podboj.it/schedule-tab/) oraz [listę prelegentów](https://podboj.it/nasi_prelegenci/).

W imieniu organizatorów serdecznie zapraszamy i życzymy dobrych wrażeń.
