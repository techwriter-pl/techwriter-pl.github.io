---
title: 'Tech Writer koduje odcinek 23'
authors: agnieszka
date: '2020-12-01'
tags:
  - 'dobre-praktyki'
  - 'warsztat'
  - 'dokumentacja'
  - 'jakosc'
  - 'podcast'
coverImage: 'tw_koduje_23.png'
---

Dziś kolejna odsłona podcastu
[Tech Writer koduje](https://techwriterkoduje.pl/). Tym razem tematem przewodnim
jest jakość dokumentacji.

<!--truncate-->

Gościem
[23 odcinka podcastu](https://anchor.fm/docdeveloper/episodes/23-Tech-Writer-mierzy-jako-dokumentacji--czyli-co-i-jak-sprawdza-emralt)
jest Rafał Pawlicki, specjalista do spraw dokumentacji technicznej z Krakowa.
Wraz z Michałem i Pawłem zastanawiają się w jaki sposób najlepiej zmierzyć
jakość dokumentacji oraz czym się kierować w jej ocenie.

**Jakość dokumentacji - czym jest?**

Rafał definiuje jakość dokumentacji w ten sposób - dobra dokumentacja to taka,
która spełnia wyznaczone przez użytkownika, korporację, producenta czy twórcę
standardy i da się ją sprawdzić za pomocą przyjętych metryk.

Rozmówcy zauważyli, że metryk jakości nie da się sprawdzić automatycznie biorąc
pod uwagę posiadane dane. Uważają, że można jedynie sprawdzić jej spójność z
przyjętymi w danej jednostce standardami.

W dalszej części materiału panowie zastanawiają się jak stworzyć najlepszą
dokumentację. Na podstawie własnych doświadczeń przyjęli w tym celu następujące
kroki:

1. Ustalenie wewnętrznych standardów jakości, które są ściśle przestrzegane,
2. Kontrola jakości czyli sprawdzenie czy dokumentacja spełnia przyjęte cele,
3. Weryfikacja standardów czyli rozwijanie ich w taki sposób, by dokumentacja
   która je spełniała była coraz lepsza.

Niby proste, jednak jak utrzymywać wewnętrzne standardy jednocześnie ucząc ludzi
pisania dobrej dokumentacji? W jaki sposób mierzyć efektywność dokumentacji?

Aby móc odpowiedzieć na te pytania należy zastanowić się jak stworzyć model
oceny dokumentacji pod kątem jakości i dojrzałości, a następnie jak wykorzystać
te informacje do planowania pracy dokumentacyjnej. Kolejnym elementem, który
analizują rozmówcy jest zbieranie danych od użytkowników oraz wykorzystywanie
ich do wdrażania zmian w organizacji.

W dalszej części podcastu panowie dyskutują o własnych doświadczeniach. Które
metryki najlepiej sprawdzały się do tej pory? Które działają najlepiej osobno, a
które w połączeniu? Które elementy może sprawdzać automat, a które powinny być
weryfikowane przez człowieka?

Zachęcamy do posłuchania i dyskusji na temat Waszych doświadczeń z jakością
dokumentacji i sposobami na jej mierzenie.
