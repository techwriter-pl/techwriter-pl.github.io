---
title: "Studia dla tech writerów - aktualizacja"
date: "2018-09-12"
categories:
  - "news"
  - "z-kraju"
tags:
  - "kariera"
  - "studia"
coverImage: "VistulaKomunikacjaTechniczna-1-e1563346376984.jpg"
---

Witajcie, mamy dziś dla Was dwie wiadomości, dobrą i złą. Zaczniemy od tej pierwszej.

Dobra jest taka, że liczba chętnych na studia podyplomowe z komunikacji technicznej na warszawskiej uczelni Vistula zwiększa się systematycznie.

[**To jest link do strony tego kierunku studiów z dokładnym opisem.**](https://www.vistula.edu.pl/kierunki-studiow/kontynuacja-edukacji/studia-podyplomowe/informatyka/komunikacja-techniczna)

Zła wiadomość - wciąż jest zbyt mało chętnych aby wystartować zajęcia.

Jako pomysłodawcy i partnerzy tej inicjatywy czujemy się zobowiązanie do szerzenia informacji o takiej możliwości wejścia w zawód (dla początkujących) lub profesjonalnego rozwoju (dla już pracujących w zawodzie). O studiach podyplomowych w Warszawie [pisaliśmy już na naszych łamach](http://techwriter.pl/studia-podyplomowe-z-komunikacji-technicznej/), podobnie jak o ich [wrocławskiej odmianie](http://techwriter.pl/kolejna-uczelnia-ze-studiami-podyplomowymi-z-komunikacji-technicznej/). Jak wygląda aktualna sytuacja?

W Warszawie, jeżeli nie zbierze się odpowiednia liczba uczestników, studia zostaną przeniesione na kolejny semestr, rozpoczynający się w lutym 2019 roku. Rekrutacja oczywiście cały czas będzie trwać.

We Wrocławiu studia chwilowo zniknęły z oferty uczelni, ale dowiedzieliśmy się, że drzwi do otwarcia kierunku wciąż pozostają otwarte. Warunek - jak wyżej, odpowiednia liczba zapisanych uczestników.

Sytuacja jest o tyle ciekawa, że wciąż pojawiają się nowe oferty pracy dla ludzi z naszej branży, a jednocześnie jedyne studia które przygotowują praktycznie do tego zawodu (są np. objęte programem [MadCap Scholar](https://www.madcapsoftware.com/company/press-center/pr20110414.aspx)) nie mogą ruszyć z braku chętnych :) Trudno to zrozumieć, być może przeszkodą jest wciąż mała "widoczność" tej specjalizacji i brak świadomości jak przyjemny, rozwijający, dobrze płatny i prestiżowy jest zawód Technical Writera :) Jak myślicie?
