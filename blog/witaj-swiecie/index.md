---
title: "Startujemy!"
date: "2013-09-18"
categories:
  - "news"
  - "z-kraju"
  - "ze-swiata"
coverImage: "owca.jpg"
---

Właściwie, jako “techniczni”, powinniśmy chyba napisać

Hello World! :) (tu [naukowe wyjaśnienie](http://pl.wikipedia.org/wiki/Hello_world)).

W każdym razie ruszamy. Strona techwriter.pl z założenia ma być miejscem gdzie  od czasu do czasu zaglądają wszyscy polscy „dokumentaliści”, „technical writerzy”, „pisarze techniczni”, „skryby”, „technical communicators” i inne takie... \*

Innymi słowy – ludzie, których praca polega na tworzeniu wszelkiego rodzaju dokumentacji technicznej:

- Instrukcji obsługi
- Podręczników instalacji, konfiguracji i wdrożeń
- Prezentacji i szkoleń
- Pomocy użytkownika
- Procedur i szablonów
- Specyfikacji i raportów
- I wielu innych dokumentów o których przyśni się naszym szefom...

... w różnych językach (najczęściej po angielsku). Dla tych którzy nigdy nie zetknęli się z powyższymi nazwami już tłumaczymy – chodziło nam o:

- User guides
- Installation, configuration and implementation guides
- Presentations and trainings
- On-line helps
- Procedures and templates
- Specifications and reports
- AODs ;)

Wiemy, że w Polsce jest całkiem sporo takich ludzi, wiemy też, że jesteście młodzi, piękni, energiczni i odrobinę... specyficzni :). Wiemy też, że macie pewne potrzeby, które pozostają wciąż niezaspokojone i powstaliśmy właśnie po to, żeby sprostać temu wyzwaniu ;).

Kilka tego typu inicjatyw już było, ale się zmyło (o mydle będziemy pisać już niebawem). Ta będzie kolejną, jeżeli znów pozostaniecie bierni.

Zapraszamy do komentowania!

Podsyłajcie linki i propozycje tematów!

Szukamy współpracowników!

TECHWRITER.PL IS ALIVE!

\* Czekamy na inne ciekawe nazwy stanowisk dla ludzi wykonujących naszą szlachetną profesję.
