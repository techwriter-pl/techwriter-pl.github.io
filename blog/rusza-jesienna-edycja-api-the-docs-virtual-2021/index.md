---
title: 'Rusza jesienna edycja API the Docs Virtual 2021'
authors: agnieszka
date: '2021-09-30'
tags:
  - 'news'
  - 'ze-świata'
  - 'api'
  - 'dokumentacja'
  - 'kariera'
  - 'praca'
  - 'praktyki'
  - 'społeczność'
coverImage: 'api_the_docs.png'
---

Już w październiku rusza kolejna edycja cyklu wirtualnych spotkań związanych z
dokumentacją API i doświadczeniami w pracy programisty.

<!--truncate-->

### O konferencji

[API The Docs](https://apithedocs.org/) zostało zainicjowane cztery lata temu i
przez ten czas stało się wiodącą konferencją poświęconą dokumentacji API. Ze
względu na panującą na świecie pandemię, organizatorzy zmienili format
konferencji z offline na online w kwietniu 2020 roku i uruchomili API The Docs
Virtual. Spotkania wirtualne są **bezpłatne i dostępne dla wszystkich**, jednak
mile widziane jest wsparcie finansowe dla dalszych inicjatyw społeczności API
The Docs, które pojawią się w przyszłości.

API The Docs Virtual to seria konferencji skierowana do technical writerów,
programistów API, product ownerów oraz tych, którzy traktują dokumentację jako
kluczowy element pracy. Udział w wydarzeniu to świetna okazja do podzielenia się
informacjami na temat najnowszych i najlepszych praktyk, strategii czy trendów
związanych z dokumentacją API oraz doświadczeniem w zawodzie programisty. W
październiku rusza jesienna edycja prelekcji, podczas których uczestnicy wraz z
prelegentami będą próbowali znaleźć odpowiedzi na liczne pytania związane z
dokumentacją API oraz portalem dla programistów.

Do tegorocznej edycji zostały zaproszone zespoły portali deweloperskich, które
zostały nominowane do plebiscytu
[DevPortal Awards](https://devportalawards.org/). Podzielą się one z
uczestnikami najlepszymi praktykami, podpowiadając najnowocześniejsze
rozwiązania w drodze do doskonałości. Usłyszycie też o wyzwaniach, którym
pomyślnie stawili czoła, bieżących zadaniach, a także dokonaniach zawodowych, z
których są szczególnie dumni.

Podobnie jak w poprzednich edycjach, organizatorzy jako dobrą praktykę przyjęli
kodeks postępowania zgodny z
[podstawowymi zasadami społeczności Write The Docs](https://www.writethedocs.org/code-of-conduct/):
bądź przyjazny, szanuj innych, uważaj na słowa, których używasz. Zasady te
sprawiają, że wydarzenia związane z API The Docs mijają w przyjemnej atmosferze,
która stwarza dobre środowisko do zawierania nowych kontaktów, nie tylko
biznesowych, oraz do przyswajania wiedzy, którą dzielą się uczestnicy
konferencji.

Jeśli chcecie mieć najświeższe informacje dotyczące działań API the Docs
zaglądajcie na [fanpage](https://www.facebook.com/APItheDocsConferences)
społeczności.

### Najważniejsze informacje

Jesienna edycja Api The Docs Virtual odbędzie się w czterech sesjach trwających
około 2h każda. Poniżej przedstawiamy terminy oraz listę portali, które wezmą
udział w każdej z nich:

#### 6 października 2021 (15:00-17:00 UTC, 17:00-19:00 CET)

- FourKites Developer Portal
- Wultra Developer Portal
- Yoti Developer Portal
- RingCentral Developers

#### 13 października 2021 (15:00-17:00 UTC, 17:00-19:00 CET)

- KBC Developer Portal
- Euler Hermes Developer Portal
- Amadeus For Developers
- Reonomy Technical Documentation

#### 20 Października 2021 **(15:00-17:00 UTC, 17:00-19:00 CET)**

- ABN AMRO Developer Portal
- G+D Convego® Connect APIs
- PlatformOS Developer Portal
- Onfido Developer Hub

#### 3 listopada 2021 **(15:00-17:00 UTC, 17:00-19:00 CET)**

- BT API Developer Portal
- Barclays API Exchange
- Codat Portal
- Smartcar Developer Platform

Opis prelekcji oraz szczegółowy program każdej sesji znajdziecie
[tutaj](https://apithedocs.org/virtual-2021).

Pamiętajcie, że powyższe wydarzenia są **bezpłatne**. Wymagana jest jednak
**rejestracja**. Bezpośredni link znajdziecie
[tutaj](https://www.eventbrite.com/e/api-the-docs-2021-fall-season-tickets-173241930277).

Życzymy dobrych wrażeń 😉.
