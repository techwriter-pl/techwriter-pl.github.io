---
title: "Zapraszamy na Write the Docs Vilnius 2019"
date: "2019-04-19"
categories:
  - "news"
  - "ze-swiata"
tags:
  - "kariera"
  - "konferencje"
  - "spolecznosc"
coverImage: "Zrzut-ekranu-2019-04-17-o-22.38.56-e1555533727865.png"
---

Z wielką przyjemnością zapraszamy Was na kolejną konferencję organizowaną przez społeczność Write the Docs, której również jesteśmy patronem medialnym. Tym razem miejscem docelowym jest Wilno. Poniżej znajdziecie najważniejsze informacje związane z wydarzeniem.

W tym roku [społeczność Write the Docs](https://www.writethedocs.org/#) postanowiła poszerzyć swoją ofertę o nową konferencję w Wilnie. Jest to wydarzenie zorganizowane przez wolontariuszy związanych zarówno z Write the Docs jak i innymi imprezami z branż IT, open-source oraz z szeroko rozumianą dokumentacją. Ponieważ jest to pierwsza edycja konferencji Write the Docs na Litwie, jej zakres nie jest aż tak szeroki, jak innych, dobrze nam znanych wydarzeń. Mimo wszystko warto zwrócić na nią uwagę, zwłaszcza, że do Wilna nie mamy przecież daleko ;-).

## Kiedy i gdzie?

Konferencja odbędzie się w dniach **2-3 czerwca** w stolicy Litwy, Wilnie. Miejscem wydarzenia będzie [Uniwersytet Nauk Stosowanych SMK](https://www.smk.lt/en/) gdzie odbędą się wszystkie prelekcje oraz inne atrakcje, które wchodzą w skład konferencji.

## Co nas czeka?

Organizatorzy zaplanowali dwudniową konferencję, której centrum zainteresowania stanowi dokumentacja tworzona na potrzeby przemysłu tworzącego oprogramowanie. Mile widziani są więc programiści, technical writerzy, osoby pracujące w supporcie, architekci oprogramowania oraz wszyscy ci, których praca jest związana z oprogramowaniem i tworzeniem do niego dokumentacji. Miejsc jest pięćdziesiąt, więc warto już teraz rozważyć swój udział ;-)

Pierwszego dnia czeka na uczestników dobrze znany z innych konferencji Write the Docs [Writing Day](https://www.writethedocs.org/conf/vilnius/2019/writing-day/), podczas którego uczestnicy pracują w grupach nad konkretnymi tematami i rozwiązują szereg problemów z nimi związanych. Dzień ten rozpoczniemy od rejestracji, powitania oraz śniadania.

Drugi dzień to seria prelekcji oraz [Lightning Talks](https://www.writethedocs.org/conf/vilnius/2019/lightning-talks/). Dokładny opis tematów oraz prelegentów nie jest jeszcze znany, zachęcamy zatem do obserwowania [strony wydarzenia](https://www.writethedocs.org/conf/vilnius/2019/) oraz naszego portalu. Jak zawsze będziemy trzymać rękę na pulsie i niedługo przekażemy Wam dalsze informacje.

## Ceny i rodzaje biletów

Bilety są już dostępne. Chętnych odsyłamy [do strony](https://www.writethedocs.org/conf/vilnius/2019/tickets/), na której znajdziecie niezbędne informacje.

Rodzaje i ceny biletów:

- Bilet społecznościowy – wsparcie dla rozwijającej się społeczności Write the Docs – €150
- Bilet korporacyjny – gdy pracodawca płaci za bilet pracownika – €70
- Bilet indywidualny – dla osób jadących na własny koszt, pracujących w wolontariacie lub dla firm posiadających mniej niż 10 pracowników – €40
- Bilet dla studentów lub osób niepracujących – €15

Co zawiera cena?

- Wstęp na wszystkie atrakcje i imprezy przewidziane w trakcie całego wydarzenia
- Śniadanie, przekąski oraz obiad podczas wszystkich dni trwania konferencji
- WiFi
- Możliwość poznania interesujących osób w przyjaznym otoczeniu ;-)

Transport oraz nocleg we własnym zakresie.

Bardzo nas cieszy fakt, że w pobliżu naszego kraju odbędzie się kolejna impreza branżowa pod dobrze znaną  w świecie tech commu marką Write the Docs. Z czystym sumieniem zachęcamy Was do wzięcia w niej udziału.
