---
title: 'soap! 2015 - ostatnie odliczanie'
authors: mojk
date: '2015-09-24'
tags:
  - 'news'
  - 'z-kraju'
  - 'konferencje'
  - 'społeczność'
coverImage: 'soap2015.png'
---

Kolejna, trzecia już edycja konferencji soap! za pasem. Dlatego przygotowaliśmy
dla Was garść przydatnych informacji na jej temat.

<!--truncate-->

### Termin i miejsce

Konferencja odbędzie się w dniach **8-9 października** w
[Beach Barze na Plaży Kraków](http://www.plazakrakow.com.pl/klub) zlokalizowanym
przy ul. Ludwinowskiej 2 w Krakowie.

### Rejestracja i cena

Na konferencję można zarejestrować się na stronie organizatora, pod tym
[linkiem](http://soapconf.com/register/). Opłaty za uczestnictwo uzależnione są
od wybranej opcji. Pierwszy dzień konferencji jest darmowy i można rejestrować
się do 2 października. Liczba darmowych wejściówek jest ograniczona, dlatego
radzimy nie zwlekać i czym prędzej zaklepać sobie miejsce. Do 4 października,
organizatorzy poinformują zarejestrowane osoby o tym czy udało im się załapać.
Jeśli nie chcecie ryzykować, a Wasz pracodawca okazał się na tyle łaskawy, że
dostaliście zielone światło na całe dwa dni, możecie wybrać opcję płatną. Osoby,
które zarejestrują się na drugi dzień konferencji, automatycznie dostają miejsce
na pierwszy dzień. Do 2 października cena wejściówki to 245 euro, po tym
terminie cena wzrasta do 300 euro. Organizatorzy przygotowali różne zniżki, np.
dla osób, które brały udział w poprzednich edycjach soap!.

### Bonus dla czytelników

W związku z tym, że wszędzie nas pełno, tym razem też nie mogło być inaczej. Po
raz kolejny mamy zaszczyt być jednym z patronów medialnych konferencji, dlatego
oczywiste jest, że nas tam nie zabraknie. Dla Was natomiast mamy specjalnie
przygotowaną zniżkę. Pierwsze 5 osób, które zarejestrują się z kodem
**soap!forTechwriter.pl** dostanie zniżkę **10%**.

### Więcej informacji

Dodatkowe informacje możecie uzyskać na stronie
[soapconf.com](http://soapconf.com/). Aktualności na temat konferencji można
śledzić na [Facebooku](https://www.facebook.com/soapconf),
[Twitterze](https://twitter.com/SoapConf) lub
[Google+](https://plus.google.com/+SoapconfPage/posts). Jeśli chcecie wiedzieć
co się działo rok temu, to zachęcamy do przeczytania naszej relacji z tego
wydarzenia:

- Ogólne wrażenia - [wersja polska](http://techwriter.pl/mydlo-lubi-zabawe/) |
  [English version](http://techwriter.pl/soap-just-wants-to-have-fun/)
- Dzień 1 -
  [wersja polska](http://techwriter.pl/soap-2014-relacja-z-pierwszego-dnia/) |
  [English version](http://techwriter.pl/soap-2014-summary-of-day-1/)
- Dzień 2 -
  [wersja polska](http://techwriter.pl/soap-2014-relacja-z-drugiego-dnia/) |
  [English version](http://techwriter.pl/soap-2014-summary-of-day-2/)

Do zobaczenia!
