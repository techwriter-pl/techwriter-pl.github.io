---
title: 'Nie tylko Wikipedia, czyli do czego może się przydać wiki?'
authors: admin
date: '2015-01-20'
tags:
  - 'przykłady'
  - 'warsztat'
  - 'zarządzanie-wiedzą'
coverImage: 'wiki.jpg'
---

Wikipedię zna każdy. Większość uczniów nie potrafi napisać bez niej
wypracowania. Kilka osób słyszało o [Wikileaks](https://wikileaks.org/) albo
nawet  [Wikiquote](http://en.wikiquote.org/wiki/Main_Page) (w wersji polskiej -
[Wikicytaty](http://pl.wikiquote.org/wiki/Strona_g%C5%82%C3%B3wna)). A tymczasem
w sieci można spotkać wikiliony, albo może nawet wikiliardy różnych Wiki. Co
więcej - każdy z Was może stworzyć swoją własną! Prywatnie lub służbowo...

<!--truncate-->

Nie jesteśmy już (niestety) uczniami, ale mamy podobne problemy 😊. Większośc
artykułów rozpoczynamy odnośnikiem do Wikipedii - tak będzie i tym razem
- [co to jest Wiki?](http://pl.wikipedia.org/wiki/Wiki)

<iframe src="//www.youtube.com/embed/42TQFxLnLZY" height={315} width={420} allowFullScreen frameBorder={0} />

Wikipedia opisuje to całkiem ciekawie, nie wspomina jednak (wprost) o bardzo
istotnej sprawie:

Wiki jest świetnym narzędziem, które możesz wykorzystać w swojej pracy!

- jako bazę wiedzy dla klientów, działu wsparcia lub innych zespołów,
- do pracy grupowej,
- do publikowania istotnych informacji organizacyjnych,
- przy definiowaniu procesów i procedur,
- dla rozrywki 😊.

Jak zbudować własne Wiki?

Można [skorzystać z gotowego rozwiązania](http://www.wiki.com/whatiswiki.htm),
dostępnego na przykład na [wiki.com](http://wiki.com/) (płatne dla większej
ilości użytkowników), [wikia.com](https://wikia.com),
[orain.org](http://orain.org) (darmowe, ale wyświetlają reklamy), albo w wielu
innych miejscach.

Można też samodzielnie zainstalować u siebie, w pracy lub domu, swoje Wiki, a
potem dmuchać na nie, chuchać, pielęgnować, administrować i rozwijać. Od czasu
do czasu przydałby się również backup 😉.
[Lista narzędzi (platform), które możecie do tego wykorzystać jest długa](http://www.wikimatrix.org/).
Dobrym początkiem będzie przeczytanie artykułu
"[Jak stworzyć własne wiki?](http://webhosting.pl/Jak.stworzyc.wlasne.wiki)" -
stary, ale jary i do tego po polsku!

Jeśli jednak instalacja, konfiguracja, administracja i inne "cje" powodują, że
zamiast poczuć wiki czujecie tylko wikirwienie - dlaczego nie skorzystać z
owoców pracy innych i po prostu nie poczytać sobie? Oto na pewno niekompletna,
ale dobra na początek
[lista największych wiki](http://en.wikipedia.org/wiki/List_of_wikis).

Pozwoliliśmy sobie również wybrać coś dla Was i zaproponować mały zestawik dla
całej rodziny:

- Dla Papy -
  [WoWWiki, czyli World of Warcraft](http://www.wowwiki.com/Portal:Main),
- Dla Mamy - [Shop Wiki](http://www.shopwiki.com/),
- Dla Synka - o ile nie zna jeszcze języka obcego i nie pisze właśnie
  wypracowania zrzynając w Wikipedii -
  [Minecraft Wiki Polska](http://minecraft-pl.gamepedia.com/Strona_g%C5%82%C3%B3wna),
- Dla Córeczki - odrobina psychodelii -
  [MLP Przyjaźń to magia Wiki](http://pl.mlp.wikia.com/wiki/My_Little_Pony_Przyja%C5%BA%C5%84_to_magia_Wiki),
- Dla kota - [rybki](http://theaquariumwiki.com/Main_Page),
- I jednak dla psa - wbrew przysłowiu -
  [Kiełbasa Wiki](http://pl.kielbasa.wikia.com/wiki/Kie%C5%82basa_Wiki) (!?!)

A jeżeli chcecie zostać tylko przy starej, dobrej Wikipedii -
[10 trików, które pomogą Wam korzystać z niej jeszcze efektywniej i przyjemniej](http://fieldguide.gizmodo.com/10-tricks-to-make-yourself-a-wikipedia-master-1619294690).

Pamiętajcie jednak, że korzystanie z Wikipedii może być niebezpieczne! 😉

![Wikipedia](images/Wikipedia.jpeg)
