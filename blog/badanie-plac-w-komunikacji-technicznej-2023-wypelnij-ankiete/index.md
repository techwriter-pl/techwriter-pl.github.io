---
title: 'BADANIE PŁAC W KOMUNIKACJI TECHNICZNEJ 2023 – WYPEŁNIJ ANKIETĘ!'
authors: tprus
date: '2023-10-10'
tags:
  - 'badanie-plac'
  - 'praca'
  - 'ankieta'
  - 'kariera'
  - 'praca'
  - 'społeczność'
coverImage: 'badanie_plac_2023.png'
---

Nadszedł czas, aby zaprosić Was do wypełnienia corocznej ankiety o zarobkach w
naszej zacnej branży. Niezbędne informacje poniżej.

<!--truncate-->

## Krótka historia

Stali Czytelnicy dobrze wiedzą czym jest nasza coroczna akcja z wypełnianiem
ankiety oraz w jakim celu ją robimy. Jednak dla osób zaglądających tu od
niedawna kilka słów wprowadzenia 😉

W 2017 roku postanowiliśmy zrobić nasze własne, kompleksowe badanie płac wśród
Technical Writerów i powiązanych profesji. W kolejnych latach ponawialiśmy
badanie, a jego wyniki publikowaliśmy na naszym portalu. Możecie je zobaczyć pod
tymi linkami:

- [Wyniki badania płac w komunikacji technicznej 2017](http://techwriter.pl/wyniki-badania-plac-w-komunikacji-technicznej/),
- [Wyniki badania płac w komunikacji technicznej 2018](http://techwriter.pl/wyniki-badania-plac-w-komunikacji-technicznej-2018/),
- [Wyniki badania płac w komunikacji technicznej 2019](http://techwriter.pl/wyniki-badania-plac-w-komunikacji-technicznej-2019/),
- [Wyniki badania płac w komunikacji technicznej 2020](http://techwriter.pl/wyniki-badania-plac-w-komunikacji-technicznej-2020/),
- [Wyniki badania płac w komunikacji technicznej 2021](http://techwriter.pl/wyniki-badania-plac-w-komunikacji-technicznej-2021/),
- [Wyniki badania płac w komunikacji technicznej 2022](http://techwriter.pl/wyniki-badania-plac-w-komunikacji-technicznej-2022/).

W tym roku również zachęcamy do udziału w badaniu. Mamy nadzieję, że dzięki
niemu już wkrótce będziemy w stanie pokazać Wam pewne trendy oraz ewentualne
zmiany charakterystyczne dla polskiego Tech Commu.

W pytaniach prosimy Was o **w pełni anonimowe** podanie danych dotyczących
Waszych zarobków, ścieżki kariery, wykształcenia czy innych znaczących aspektów
związanych z Waszą pracą.

Zebranymi informacjami oczywiście podzielimy się na łamach portalu.

[![](images/kliknij-aby-wypelnic-ankiete-23.png)](https://forms.gle/iCNkAVcTkUKL5FYX8)

Ankieta jest dostępna pod tym [linkiem](https://forms.gle/iCNkAVcTkUKL5FYX8).

## Dlaczego warto wypełnić tę ankietę?

1. Dane te pomogą Wam przy następnej zmianie pracy – dowiecie się jakich widełek
   płacowych można się spodziewać.
2. Możecie pomóc osobom, które rozważają karierę w naszej branży – będą wiedzieć
   jakiego wynagrodzenia oczekiwać.
3. Pomożecie rekruterom i osobom budującym zespoły komunikacji technicznej –
   będą wiedzieć ile kosztują najlepsi specjaliści w branży, czyli Wy 🙂.
4. Jest to ankieta, która za kilka lat pozwoli nam wszystkim prześledzić czy
   zarobki wzrastają czy spadają.
5. Być może po opublikowaniu wyników będziecie mieli mocny argument aby poprosić
   o podwyżkę!

## Ile zajmie mi wypełnienie ankiety?

Ankieta zawiera kilkanaście prostych pytań. Jej wypełnienie nie zajmie więcej
niż kilka minut, a jeśli odpowiedzi będzie wystarczająco dużo – każdy z nas może
mieć z tego wymierną korzyść.

## Jak długo ankieta będzie aktywna?

Na odpowiedzi czekamy do **15 listopada 2023** roku.

## Gdzie będzie można sprawdzić wyniki ankiety?

Po zakończeniu badania, wyniki oczywiście opublikujemy na
[Techwriter.pl](http://techwriter.pl/).

Z góry dziękujemy za udział w badaniu!
