---
title: "Pierwsze w Polsce badanie płac w komunikacji technicznej - wypełnij ankietę!"
date: "2017-03-01"
categories:
  - "badanie-plac"
  - "praca"
tags:
  - "ankieta"
  - "kariera"
  - "praca"
  - "spolecznosc"
coverImage: "wypelnij-e1488313966904.jpg"
---

Pisaliśmy już o tym ile zarabiają Technical Writerzy ([niedawno](http://techwriter.pl/ile-zarabia-technical-writer-odslona-trzecia/), [dawniej](http://techwriter.pl/ile-zarabia-technical-writer-odslona-druga/) i [najdawniej](http://techwriter.pl/ile-zarabia-technical-writer/)), ale były to zawsze spekulacje na podstawie niekompletnych źródeł. Postanowiliśmy więc zrobić nasze własne, kompleksowe badanie. Chcemy prosić Was o anonimowe podanie danych o Waszych zarobkach. Zebrane informacje oczywiście przedstawimy na naszych łamach.

Dlaczego warto wypełnić tę ankietę?

1. Bo pomoże ona Wam przy następnej zmianie pracy - dowiecie się jakich widełek zarobkowych można się spodziewać
2. Bo pomoże ona osobom, które rozważają karierę w naszej branży - będą wiedzieć jakiego wynagrodzenia oczekiwać
3. Bo pomoże ona rekruterom i osobom budującym zespoły komunikacji technicznej - będą wiedzieć ile kosztują najlepsi specjaliści w branży, czyli Wy :)
4. Bo będzie to pierwsza ankieta, która pozwoli nam wszystkim za kilka lat prześledzić czy zarobki wzrastają czy spadają

[![](images/wypelnij-ankiete-link-1.jpg)](https://goo.gl/forms/OkRGlCtG82lV52wT2)

Ankieta jest dostępna [pod tym linkiem](https://goo.gl/forms/OkRGlCtG82lV52wT2). To tylko kilka prostych pytań, nie zajmie Ci to więcej niż 2 minuty, a jeśli odpowiedzi będzie wystarczająco dużo - każdy z nas może mieć z tego wymierną korzyść.

Na odpowiedzi czekamy do końca marca 2017 roku. Po zakończonej ankiecie wyniki będą opublikowane na techwriter.pl.
