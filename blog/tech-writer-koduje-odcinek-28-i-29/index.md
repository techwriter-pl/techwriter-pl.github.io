---
title: "Tech Writer koduje - odcinek 28 i 29"
authors: agnieszka
date: "2021-04-22"
tags:
  - "dobre-praktyki"
  - "narzedzia"
  - "przyklady"
  - "warsztat"
  - "aplikacje"
  - "dokumentacja"
  - "podcast"
  - "praktyki"
  - "technologie"
coverImage: "tw_koduje_2829.png"
---

W najnowszych odcinkach podcastu
[Tech Writer koduje](https://techwriterkoduje.pl/) posłuchacie o narzędziach do
kodowania oraz dobrych praktykach, jakie powinien znać każdy kodujący Technical
Writer. Zapraszamy na skrót odcinków: 28 i 29.

### Odcinek 28

W
[tym odcinku](https://techwriterkoduje.pl/blog/2021/03/22/tech-writer-wybiera-narzedzie-do-kodowania)
Michał z Pawłem rozmawiają na temat narzędzi, jakich używają do kodowania. Co
jest lepsze do pisania kodu - komercyjne środowisko programistyczne czy darmowy
edytor kodu źródłowego? Czy takie porównanie w ogóle ma sens?

Michał na co dzień pracuje w IntelliJ IDEA, a Paweł, jak spora część
programistów, w VS Code. Każdy z chłopaków omawia przyczyny wyboru tego
konkretnego programu oraz subiektywnie ocenia jego funkcjonalność. Przytoczone
są także konkretne przykłady użycia narzędzia oraz uzasadnienie, dlaczego w
takiej sytuacji się ono sprawdza.

Rozmówcy nie starają się rozstrzygnąć, która aplikacja jest lepsza. Zamiast tego
opowiadają co w nich lubią, co im przeszkadza i w jakich sytuacjach, według
nich, najlepiej się sprawdzają.

### Odcinek 29

Michał z Pawłem po raz kolejny poruszają temat kodowania w pracy technical
writera.
[Najnowszy odcinek](https://techwriterkoduje.pl/blog/2021/04/08/tech-writer-koduje-wedlug-dobrych-praktyk)
podcastu to szereg informacji na temat dobrych praktyk, jakie kodujący technical
writer może wdrożyć, by łatwiej tworzyć, utrzymywać, zmieniać, ulepszać oraz
udostępniać swoje skrypty i aplikacje.

Znajdziecie tu wskazówki dla technical writerów, którzy dopiero zaczynają swą
przygodę z kodowaniem i nie bardzo wiedzą jak się za to zabrać. Rozmówcy
wspominają swoje pierwsze kroki w kodowaniu, dzieląc się ze słuchaczami dobrymi
praktykami. Nie zawsze się ze sobą zgadzają, ale poprzez polemikę dochodzą do
ciekawych i przydatnych wniosków.

Należy zwrócić uwagę, że poza wymianą doświadczeń Michał i Paweł wspominają
także o błędach, jakie mogą pojawić się w trakcie kodowania oraz dyskutują, co
może uchronić kodującego tech writera przed ich popełnieniem.
