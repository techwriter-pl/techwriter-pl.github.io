---
title: 'Wystartowała IV edycja studiów Komunikacja Techniczna'
authors: tprus
date: '2023-11-20'
tags:
  - 'news'
  - 'z-kraju'
  - 'edukacja'
  - 'kariera'
  - 'studia'
coverImage: 'VistulaKomunikacjaTechniczna-1-e1563346376984.jpg'
---

**18 listopada** wystartowała czwarta edycja studiów podyplomowych na kierunku
Komunikacja Techniczna. Czego nauczą się tegoroczni studenci? Szczegóły poniżej.

<!--truncate-->

# Studia z naszej perspektywy

Kolejny rok z rzędu objęliśmy patronatem kierunek
[Komunikacja Techniczna na Akademii Finansów i Biznesu Vistula](https://www.vistula.edu.pl/kierunki-studiow/studia-podyplomowe/informatyka/komunikacja-techniczna).
Nieustannie nas cieszy spore zainteresowanie i nie mamy wątpliwości, że
przyczynia się do tego pozytywny odbiór poprzednich edycji.

Zachęcamy Was do przeczytania artykułów naszej redakcyjnej koleżanki Magdy,
absolwentki tego kierunku, która dzieli się swoimi wrażeniami:

- [po pierwszym semestrze](../komunikacja-techniczna-jak-sie-studiuje/index.md)
- [po drugim semestrze](../komunikacja-techniczna-drugi-semestr/index.md)

Wiemy również, że część studentów znalazła pracę w trakcie lub zaraz po obronach
prac, jak choćby
[Paweł](https://www.linkedin.com/posts/pawel-woznikowski_this-is-probably-my-most-personal-professional-activity-7114579776916353024-kC8e/).

### Co się zmienia a co pozostaje?

W odpowiedzi na opinie studentów, prowadzący nieustannie starają się modyfikować
program studiów dopasowując go do aktualnych potrzeb. Przykładowo, zwiększono
liczbę praktycznych zajęć w pierwszym semestrze oraz wprowadzono zajęcia z
pisania przy użyciu AI. Studenci będą mogli dzięki temu więcej czasu w drugim
semestrze poświęcić na projekt końcowy, który będzie ich wizytówką i głównym
elementem ich profesjonalnego portfolio. Warto podkreślić, że w programie
znajduje się pełny kurs przygotowujący do certyfikacji ITCQF. Koszt takiego
szkolenia na wolnym rynku to praktycznie połowa kosztu całych studiów. Biorąc to
pod uwagę, stosunek jakości do ceny studiów przedstawia się bardzo korzystnie.

Również w czwartej edycji kierunek kontynuuje współpracę z University of North
Carolina Wilmington. Studenci wraz z kolegami i koleżankami z USA mogą
współpracować przy projektach prowadzonych w ramach kierunku „Writing in
Intercultural and Global Contexts”. To doskonała okazja, by zdobyć nowe
doświadczenie, szersze perspektywy, nowe znajomości i cenny wpis do CV.
Szczegóły [tutaj](https://www.craft.do/s/VOd7B47ytH4bhA).

Kadrę zasilił Lance Cummings, znany z corocznych wystąpień na
[konferencji soap!](https://soapconf.com/). Wykładowcy to tylko i wyłącznie
praktycy, którzy są rozpoznawalni na międzynarodowej scenie techcommu.

### Partnerzy

Dzięki współpracy z partnerami (memoQ, MadCap oraz Atlassian) uczestnicy mają
możliwość poznania najpopularniejszych i często bardzo drogich narzędzi
wykorzystywanych przez profesjonalnych technical writerów. Komunikacja na
studiach odbywa się na Confluence, a wszystkie zadania śledzone są w Jira.
Zajęcia prowadzone są na platformie Microsoft Teams. Projekty tworzone są przy
użyciu MadCap Flare, Oxygena, czy narzędzi i technik wspierających DocAsCode.

# Najważniejsze informacje o studiach

Studia są w 100% zdalne, mogą w nich brać udział osoby z dowolnego miejsca w
Polsce i na świecie. Nadal można dołączyć.

Zajęcia trwają dwa semestry i kosztują 6800 zł. Na oba semestry organizatorzy
przewidzieli 170 godzin wykładów i warsztatów. Każdy absolwent studiów będzie
miał możliwość (za dodatkową opłatą wynoszącą 800 zł brutto) uzyskania
międzynarodowego certyfikatu [ITCQF](https://itcqf.org/) (Foundation Certificate
in Technical Communication).

Poniżej szczegółowe zagadnienia, które zostaną poruszone w trakcie zajęć:

**Podstawowe zagadnienia komunikacji technicznej (wprowadzenie):**

- Wykład otwierający
- Komunikacja techniczna w przykładach
- Zawód Technical Writer
- Rola dokumentacji w procesie wytwarzania produktu
- Sposoby pozyskiwania informacji źródłowych

**Praca z tekstem technicznym:**

- Typologia, struktura i pragmatyka tekstów technicznych
- Wprowadzenie do Markdown i Git
- Identyfikacja odbiorców i analiza przypadków użycia
- Strategia tworzenia i publikowania treści (content strategy)
- Tworzenie treści przy pomocy narzędzi AI
- Github Pages
- Lokalizacja treści
- Audyt istniejącej dokumentacji

**Podstawy technologii webowych:**

- Wprowadzenie do HTML, CSS, JS
- Narzędzia deweloperskie w przeglądarce
- Tworzenie prostej strony internetowej w HTML
- Formatowanie utworzonej strony przy pomocy arkuszy styli CSS
- Publikowanie strony na GitHub Pages

**Podstawowe technologie komunikacji technicznej:**

- Formaty dokumentacji
- Profesjonalne narzędzia do tworzenia treści
- Techniki wizualnego przedstawiania treści
- Wprowadzenie do statycznych generatorów stron

**Techniki i narzędzia stosowane w dokumentacji technicznej:**

- Single sourcing, szablony i zmienne
- Wstęp do DITA, narzędzie Oxygen XML Editor
- Praktyczne zastosowanie narzędzia MadCap Flare
- Przygotowanie treści do lokalizacji, zapoznanie z narzędziem memoQ
- Publikacja projektów dokumentacyjnych

**Pełna wersja szkolenia przygotowującego do egzaminu certyfikującego ITCQF®
Foundation** - w oparciu o akredytowane materiały szkoleniowe ITCQF.

**Zarządzanie projektem dokumentacyjnym:**

- Metodyki pracy projektowej (Waterfall/Agile/Continuous Delivery)
- Planowanie projektu (odbiorcy, formaty wyjściowe, sposoby publikacji)
- Estymowanie pracy
- Wprowadzanie recenzji i korekty
- Praktyczne przygotowanie prac zaliczeniowych
- Prezentacje końcowe projektów

Wszystkie potrzebne informacje znajdziecie na
[stronie kierunku.](https://www.vistula.edu.pl/kierunki-studiow/kontynuacja-edukacji/studia-podyplomowe/informatyka/komunikacja-techniczna)

Jeśli ukończyliście podobne kierunki studiów, dajcie znać w komentarzu jakie są
Wasze wrażenia i doświadczenia.

Życzymy powodzenia studentom. Trzymamy kciuki za ciekawe, praktyczne zajęcia
oraz szybkie znalezienie pracy po ich ukończeniu!
