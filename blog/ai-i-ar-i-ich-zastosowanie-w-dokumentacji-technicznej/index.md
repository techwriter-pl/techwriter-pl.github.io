---
title: "AI i AR i ich zastosowanie w dokumentacji technicznej"
date: "2021-06-15"
categories:
  - "narzedzia"
  - "przyklady"
  - "warsztat"
tags:
  - "aplikacje"
  - "automatyzacja"
  - "dokumentacja"
  - "narzedzia"
  - "technologie"
  - "uzytecznosc"
coverImage: "AI-i-AR.png"
---

Dziś mierzymy się z szerokim i bardzo ciekawym zagadnieniem jakim są nowoczesne technologie. Zapraszamy!

Coraz częściej mówi się o  automatyzacji procesów, której celem jest szukanie wyższej efektywności poprzez ich digitalizację. Rzeczywistość rozszerzona i sztuczna inteligencja stają się coraz bardziej powszechne w naszym codziennym życiu i pracy. Z tych samych przyczyn coraz więcej firm szuka rozwiązań pozwalających na optymalizację wykonywanych zadań, a tym samym usprawnienie pracy ludzkiej.

Co to oznacza dla pracownika? Czy zastanawialiście się jak nowoczesne technologie wpływają i będą wpływać na pracę technical writera? Czy znane wam jest pojęcie Augmented Reality (AR) albo Artificial Intelligence (AI)?

Jeśli nie, w tym artykule  dowiecie się co dokładnie kryje się pod tymi określeniami i jakie korzyści może przynieść użycie ich w dokumentacji.

## Augmented Reality (AR)

Rozszerzona rzeczywistość (z ang. Augmented Reality, w skrócie AR) łączy w sobie świat rzeczywisty z tym, który generuje oprogramowanie cyfrowe (np. poprzez kamerę telefonu lub komputera). AR zmienia sposób myślenia o tym, jak człowiek i świat wirtualny mogą się wzajemnie uzupełniać i tworzyć wspólny ekosystem.

## **Artificial Intelligence** (AI)

Sztuczna inteligencja (z ang. Artificial Intelligence, w skrócie AI) jest, między innymi, technologią, która opiera się na algorytmach i modelach statystycznych. Jak sama nazwa wskazuje, dzięki sztucznej inteligencji można wykonywać ludzkie zadania bez konieczności korzystania z pomocy człowieka. Uczenie maszynowe dostarcza danych szkoleniowych, aby nauczyć się wzorców i korelacji w celu wykonania określonych zadań.

## Jak AI i AR może ewoluować pracę technical writera?

### Zacznijmy od sztucznej inteligencji!

Jedną z bezpośrednich korzyści, jakie stworzone przez Was dokumenty techniczne mogą uzyskać dzięki AI, jest chociażby inteligentne sprawdzanie tekstu. Dzięki aplikacjom takim jak [Grammarly](http://techwriter.pl/grammarly-narzedzie-do-sprawdzania-pisowni/) sprawdzanie pisowni przeniosło się na inny poziom :). Już teraz widać, że nowoczesne sprawdzanie pisowni potrafi więcej niż tylko naprawiać literówki.

Za pomocą nowoczesnych technologii, narzędzia stają się bardziej zorientowane na kontekst, a co za tym idzie, mogą zapewnić lepszą pomoc w pisaniu i zaoszczędzić czas. Warto dodać, że jak dotąd nie udało się zastąpić człowieka w tej kwestii w 100%. Teksty nadal wymagają i będą wymagały ludzkiej korekty, z tym że nie będzie ona już bardzo skrupulatna jak w tekście pierwotnym.

Innym dobrym dodatkiem do zestawu narzędzi dla technical writerów jest usługa oceny czytelności. Uczenie maszynowe jest wykorzystywane do analizy tekstu pisanego i dostarczania informacji zwrotnej na temat jego zrozumiałości. Więcej informacji o narzędziach do sprawdzania czytelności tekstu w języku polskim znajdziecie [(tutaj)](http://techwriter.pl/prosty-jezyk-przyklady-i-narzedzia/), a  języku angielskim [(tutaj)](https://readabilityformulas.com/free-readability-calculators.php).

Uczenie maszynowe może wnieść jeszcze jedną cudowną rzecz! Inteligentniejsze i szybsze wyszukiwarki. AI umożliwia wyszukiwarkom lepsze zrozumienie kontekstu, przez co znaczenie słów kluczowych spada. Aby pojawiały się odpowiednie wyniki wyszukiwania, tematy pomocy nie muszą być już wypchane zbędnymi słowami kluczowymi. Pozwala to zaoszczędzić sporo czasu osobom piszącym teksty techniczne - wyszukiwalność nie będzie wymagała niczego poza relatywną i użyteczną treścią.

### A co w takim razie z rzeczywistością rozszerzoną i jak ona wpływa na pracę technical writera?

Rzeczywistość rozszerzona staje się szczególnie popularna w środowisku produkcyjnym. Obsługa techniczna  żeby sprawdzić jak rozwiązać usterkę musi przerzucić wiele strony (papierowych lub internetowych), aby znaleźć istotne  dane. Informacje te są następnie przenoszone do miejsca, gdzie naprawa, instalacja, konfiguracja itp.) musi zostać wykonana. Tak więc, osoba serwisująca musi zinterpretować napisaną treść i dopasować istniejące grafiki do obiektów świata rzeczywistego.

### Jaka jest lub będzie rola pisarza?

Wiele doświadczeń AR pokazuje użytkownikowi, jak coś zrobić. Zawiera instrukcje proceduralne oparte na zadaniach. Osoby zaangażowane w tworzenie doświadczeń AR muszą opracować treści oparte właśnie na zadaniach, które spełnią wymagania jakościowe i potrzeby użytkownika. I tutaj wiedza technical writera okazuje się niezbędna.

Autorzy techniczni mogą wnieść do projektu AR ważne umiejętności i korzyści:

- analiza jakie zadania wykonuje użytkownik,
- zbieranie informacji na temat wymagań użytkownika,
- związek z projektowaniem (łączenie potrzeb Subject Matter Expert i klienta),
- architektura informacji,
- ponowne wykorzystanie treści,
- modułowy rozwój treści,
- zarządzanie treścią,
- testowanie użyteczności,
- jasne i zwięzłe pisanie,
- redagowanie,
- rozwój metadanych.

Wynika z tego, że tworzone treści będą musiały mieć przypisane metadane i będą musiały być odpowiednio zarządzane. Stąd rola technical writera w tym przypadku może ewoluować do komunikatora technicznego lub architekta informacji. Może warto się do togo przygotować :)

## Korzyści wykorzystania AI i AR w dokumentacji:

- Nowe technologie mogą skutecznie zastąpić ludzką wyobraźnię. Umieszczając przed oczami przedmioty lub urządzenia, które można sobie w odpowiednim momencie zwizualizować (np. włączany nowy sprzęt czy maszynę) nie musimy wytężać umysłu, by stworzyć ten obraz samodzielnie, bazując na standardowej instrukcji użytkownika.
- Dają możliwość udzielenia szybkiej, zdalnej pomocy osobom pracującym w terenie. Osoba korzystająca z tych technologii może też zweryfikować, czy prawidłowo montuje daną część, a także zobaczyć wizualizację techniczną.
- Mogą przynieść duże oszczędności dla dużych korporacji i przedsiębiorstw.
- Technologia rozszerzonej rzeczywistości przydaje się w projektowaniu i montażu podzespołów. Pozwala też opracowywać dokumentację w taki sposób, aby korzystanie z niej było czytelne i intuicyjne.
- Informacje mogą być wyświetlane przed użytkownikiem dokładnie w tym samym miejscu, w którym dokonuje on określonej czynności.
- AR może być używany na przykład, aby umożliwić wgląd w wewnętrzne działanie produktu lub struktury bez konieczności otwierania go.
- Połączenie technologii z inteligentnymi urządzeniami, sprawia, że jest to atrakcyjny mechanizm dostarczania dokumentacji technicznej, szkoleń i pomocy dla użytkownika.

## Wnioski?

Automatyzacja procesów może być nie tylko fajna, ale ma potencjał, aby uczynić nasze życie i pracę łatwiejszymi.

Wraz z postępem technologicznym, możliwe jest, że prędzej czy później sztuczna inteligencja odegra ważniejszą rolę w tworzeniu dokumentacji. Nie oznacza to, że ludzie zostaną zastąpieni robotami. Nadal wiele czynności będzie wymagać ludzi do analizy, wyznaczania celów i kontrolowania całego procesu. Pisanie techniczne raczej nie zaniknie, a ulegnie jedynie transformacji.

Zamiast obawiać się utraty pracy jako technical writer, spójrzcie na jasną stronę - można wykorzystać tę technologię na waszą korzyść.

Co o tym myślicie? Czekamy na wasze komentarze!
