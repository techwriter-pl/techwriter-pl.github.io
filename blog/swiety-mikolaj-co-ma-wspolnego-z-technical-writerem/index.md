---
title: 'Święty Mikołaj - co ma wspólnego z technical writerem'
authors: toporek
date: '2020-12-22'
tags:
  - 'news'
  - 'z-przymrużeniem-oka'
  - 'humor'
  - 'społeczność'
coverImage: 'mikolaj.jpg'
---

W grudniu z reguły każdy myśli już o świętach i prezentach. Pozwoliliśmy sobie
zatem na odrobinę fantazji, poszukując analogii między pracą Mikołaja i
technical writera.

<!--truncate-->

Wydawałoby się, że niewiele łączy te dwie osoby, ale zagłębiając się w temacie
można znaleźć kilka podobieństw.

W zasadzie duża część pisarzy technicznych ma niecodzienne zainteresowania, a
ich historie jak trafili do zawodu są dość nietypowe. Prawie każdy technical
writer w swojej karierze doświadczył mierzenia się z trudnymi zadaniami,
wymagającymi heroicznej postawy i ogromnego zaangażowania, co można określić
jako coś niecodziennego :-).

### **Odrobina magii**

Niemożliwe staje się możliwe. Czekając na prezent wierzymy, że otrzymamy
dokładnie to o co poprosiliśmy, że nasze marzenia zostaną spełnione. Na Mikołaju
zawsze można polegać.

Co jest magicznego w pracy pisarza technicznego?

Czasem musi stworzyć coś z niczego i w niezwykły sposób, używając swojej
kreatywności i narzędzi dostarczając dokumentację wysokiej jakości. Innym razem
musi wymyślić co powinna ona zawierać, nie znając dobrze produktu, ale w
ostateczności udaje się to osiągnąć. Można powiedzieć, że trochę magii w tym
jest.

### **Gadżety**

Świętemu Mikołajowi nie powinno zabraknąć worka na prezenty, dzwonka - którym
informuje o swoim przybyciu, sani i reniferów.  Bez tych gadżetów jego praca
byłaby niewykonalna.

Technical writer natomiast w swojej codziennej pracy używa CMS-a, narzędzi do
robienia screenshotów lub grafik, korzysta z różnych baz danych i źródeł, aby
zebrać niezbędne informacje. Co pozwala mu „wyczarować” to o co został
poproszony.

### **Deadliny i spełnianie życzeń**

Mikołaj ma zaledwie jedną noc na rozwiezienie wszystkich prezentów. Dość krótki
deadline 🤔. Ma jednak cały rok, aby zaplanować pracę i zrealizować wszystkie
zamówienia na prezenty. Na koniec też mierzy się z trudnościami, których nie
przewidział, gdy na przykład utknie w kominie, także aby spełnić wszystkie
życzenia musi czasem się nieźle nagimnastykować.

Dla technical writera dostarczenie dokumentacji na czas wiąże się z przejrzeniem
dużej ilość dokumentów, zapoznaniem się z produktem, zaplanowaniem zadań, aby na
koniec sprostać wymaganiom klienta czy też użytkownika końcowego. Tak jak w
przypadku Mikołaja nie zawsze udaje się to bez niespodzianek 😉.

### **Listy, notatki, rysunki**

Mikołaj otrzymuje listy i musi zdecydować, które dzieci były grzeczne, a które
nie oraz kto dostanie prezent, a kto rózgę. Ponadto musi rozszyfrować wiadomości
z listów oraz rysunków, aby sprostać postawionym zadaniom. Musi umieć czytać
między wierszami 😊.

> Drogi Mikołaju mam nadzieję, że w tym roku przyniesiesz mi ciekawe zabawki:
>
> \- play station
>
> \- drążek pogo
>
> \- rower

Technical writer na co dzień pracując z różnymi materiałami wejściowymi, mierzy
się z podobnymi wyzwaniami, wertując niezliczone strony dokumentów musi
zdecydować, które są przydatne i jakie informacje czy grafiki muszą być
wykorzystane. Na koniec z pasją ubiera to w odpowiednie słowa kierując się
zasadami spójności i przejrzystości tekstu, aby nie było wątpliwości co autor
miał na myśli.

Dodatkowo umiejętność komunikowania się  w różnych językach w obu przypadkach
znacznie ułatwia pracę. Dlaczego? Mikołaj musi być poliglotą, aby móc zrozumieć
potrzeby dzieci. W przypadku technical writera znajomość języków jest niezbędna
w codziennej pracy i w kontakcie z klientem.

Nie chodzi tu tylko o znajomość języków obcych takich jak angielski czy
niemiecki. Technical writer włada różnymi dialektami grup, z którymi
współpracuje. Rozumie dialekt product managera (jak pisać, by produkt się
sprzedał), dialekt developera (jak prawidłowo opisać jak dana funkcja działa),
dialekt operatora narzędzia (jak napisać prosto i praktycznie jak tego użyć).
Można powiedzieć też, że technical writer tłumaczy z inżynierskiego na język
zrozumiały dla klienta 😊. Często niby mówimy w tym samym języku, a jednak łatwo
o nieporozumienia.

### **Praca zespołowa**

W historii kształtowania się wizerunku Mikołaja obok samej jego postaci,
pojawiły się renifery, które pomagają ciągnąć sanie z prezentami, elfy pracujące
w fabryce zabawek i dbające o realizację zamówień. Pani Mikołajowa dbająca o to,
żeby Mikołaj niczego nie zapomniał i wyruszył w drogę ciepło ubrany. Dzięki
wspólnemu wysiłkowi misja Mikołaja zakończona jest sukcesem.

Technical writer na co dzień też współpracuje z różnymi osobami - inżynierami,
deweloperami, grafikami - które pomagają mu zebrać niezbędne informacje lub
dostarczyć materiały do stworzenia dokumentacji. Praca zespołowa bez wątpienia
wpływa na jakość dostarczonych dokumentów i zadowolenie użytkownika, który nie
przychodzi i nie mówi, że czegoś tu brakuje.

### **Pomoc**  

Święty Mikołaj spełnia życzenia dzieci i dorosłych, przynosi prezenty, pomaga,
dzieli się swoim ciepłem i uśmiechem. Jest cierpliwy i ma czas dla wszystkich.

Pisarz techniczny pomaga swoim odbiorcom zrozumieć działanie produktu. Używając
swoich umiejętności pisania układa teksty, które są bardziej przystępne dla
odbiorców. Jego celem jest poprowadzenie użytkownika przez produkt. Jest
cierpliwy gdy czeka na materiały, spokojnie wysłuchuje komentarzy i żarliwie
poprawia kolejną wersję releasu.

### **Reasumując**

Nie oszukujmy się, święta bez Mikołaja nie byłyby takie same. Z kolei dobra
dokumentacja nie powstałaby bez ciężkiej pracy technical writera.

Skąd też wzięła się „wiara” w to, że to on pomoże kiedy potrzeba, tak jak święty
Mikołaj :-).

> Merry Christmas!
>
> Stay calm and trust your technical writer
