---
title: 'Zapraszamy na konferencję reQest 2021!'
authors: agnieszka
date: '2021-02-24'
tags:
  - 'news'
  - 'z-kraju'
  - 'kariera'
  - 'konferencje'
  - 'społeczność'
  - 'technologie'
coverImage: 'request-9-e1613722678451.png'
---

Z ogromną radością zapraszamy Was na konferencję **reQuest 2021**, którą
objęliśmy patronatem. Poniżej znajdziecie najważniejsze informacje.

<!--truncate-->

Po rocznej przerwie spowodowanej pandemią organizatorzy konferencji reQuest
postanowili wrócić, tym razem oferując swe wydarzenie w formacie online. Dobrze
już znana w świecie IT konferencja, od kilku lat skupia ekspertów w zakresie
analizy biznesowej i systemowej, projektantów rozwiązań IT, testerów,
specjalistów zapewnienia jakości, product ownerów oraz reprezentantów biznesu,
którzy dzielą się wiedzą i doświadczeniami w trakcie dwudniowego wydarzenia.

Konferencja od lat działa pod szyldem “reQuest for innovation”. Oznacza to
szukanie nowych ścieżek, rozpoczynanie pełnych wyzwań dyskusji i poszukiwanie
odpowiedzi na zaskakujące pytania - wszystko po to, aby rozszerzać kompetencje i
możliwości analityków.

![](images/request-7-e1613722544715.png)

[techwriter.pl](http://techwriter.pl/) jako partner medialny dołącza do reQuest
2021, żeby wspólnie rozwijać branżę IT. Po wszelkie szczegóły zaglądajcie na:
[https://2020.request.pl/](https://2020.request.pl/) oraz Facebookowy fanpage:
[https://www.facebook.com/reQuestConference/](https://www.facebook.com/reQuestConference/).

#### **Najważniejsze informacje**

Tegoroczna edycja **reQuest** odbędzie się w dniach **15-16 kwietnia 2021**
**roku**. Tradycyjnie już, wydarzenie to będzie połączeniem wykładów, warsztatów
oraz paneli dyskusyjnych.

Dokładny opis prelekcji i prelegentów jeszcze nie jest znany, gdyż obecnie trwa
nabór osób chętnych wystąpić podczas konferencji. Jeśli jesteście zainteresowani
udziałem w wydarzeniu w roli prelegenta – formularz zgłoszeniowy znajdziecie
[tutaj](https://docs.google.com/forms/d/e/1FAIpQLSd5Kq3rAfybB0gmi4i_KIpHG40l6o_EDbqNla5Pg07yf7jSRw/viewform).

#### Dla kogo?

**reQuest** to miejsce dla każdego - dosłownie! Konferencja po raz pierwszy
odbędzie się w formule interaktywnych wykładów i warsztatów online, pełnych
konkretnej i użytecznej wiedzy. Możesz wziąć udział w kilku równoległych
warsztatowych ścieżkach tematycznych.

Jeśli jesteś:

- inżynierem wymagań,
- analitykiem IT,
- projektantem,
- członkiem zwinnego zespołu
- entuzjastą projektowania rozwiązań biznesowych

\- to na pewno znajdziesz coś dla siebie pośród różnorodnej agendy, obejmującej
wiele obszarów i dyscyplin.

#### Czego się spodziewać?

Jak wspomnieliśmy wyżej, szczegóły wydarzenia nie są jeszcze znane.
Organizatorzy uchylili jednak nieco rąbka tajemnicy i podzielili się niedawno
szczegółami dotyczącymi jednego z warsztatów:

- Jak Analityk może aktywnie wspierać budowanie oferty na budowę oprogramowania?
- Jak zadbać o to by oferta była interesująca zarówno pod kątem merytorycznym
  jak i biznesowym?
- Jak w pogoni za wymaganiami nie zapomnieć o biznesie?
- W jaki sposób wypracować i przedstawić dobrą propozycję rozwiązania?
- Dlaczego kluczowa w tym procesie jest aktywność Analityka i co ona oznacza?
- Jak dać klientowi więcej niż oczekuje?
- Co zrobić, gdy klient sam (jeszcze) nie wie, co chce otrzymać?

Na te i inne pytania otrzymacie odpowiedź podczas części warsztatowej
konferencji. Będzie praktycznie, na przykładach, z ćwiczeniami i pokazaniem
dobrych praktyk ofertowych.

Brzmi zachęcająco? Jeśli tak to już teraz zarezerwuj czas i dołącz do
reQest 2021.
