---
title: "Konferencja MadWorld"
date: "2016-07-14"
categories: 
  - "news"
  - "ze-swiata"
tags: 
  - "edukacja"
  - "kariera"
  - "konferencje"
  - "spolecznosc"
coverImage: "madworld-small-e1485268107113.jpg"
---

Uważni czytelnicy zapewne zauważyli, że w sekcji Patronat Medialny pojawiło się nowe logo - [konferencji MadWorld](http://www.madworldconference.com/?utm_source=TechWriterPL&utm_medium=Banner&utm_campaign=MadWorld2017). Jest nam niezmiernie miło, że po raz kolejny redakcja techwriter.pl ma przyjemność promować ważne wydarzenie ze świata tech commu. I choć do samej konferencji zostało jeszcze sporo czasu, już dziś zachęcamy do zapoznania się z najważniejszymi informacjami na jej temat. Być może ktoś z Was zechce wziąć w niej udział?

Organizatorem i pomysłodawcą konferencji MadWorld jest firma [MadCap Software](http://www.madcapsoftware.com/) tworząca wiele programów używanych w naszej branży. Pierwsza konferencja MadWorld miała miejsce w 2013 roku i zastąpiła odbywający się od kilku lat [MadCap Roadshow](https://store.madcapsoftware.com/pc-238-18-madcap-2012-roadshow.aspx). Po sukcesie jaki odniosła konferencja, firma postanowiła rok rocznie organizować kolejne edycje. Przedsięwzięcie skierowane jest do wszystkich osób związanych z branżą tech commu.

## Kiedy?

2-5 kwietnia 2017 roku.

## Gdzie?

[Hard Rock Hotel](http://www.hardrockhotelsd.com/), Downtown, San Diego, California, USA.

## Dlaczego warto wziąć udział?

W trakcie kilku dni:

- odbędzie się **40 sesji** wypełnionych mnóstwem przydatnych informacji
- wystąpi **20 prelegentów** z obszaru technical communication
- konferencji będą towarzyszyły **3 imprezy** umożliwiające poznanie uczestników i integrację z nimi
- zaplanowane są **2 panele dyskusyjne z ekspertami**
- będzie możliwość **bezpośredniego spotkania ze specjalistami z MadCap** i zasięgnięcia porady w specjalnie przygotowanej i bardzo komfortowej sali ([Hospitality Lounge](http://www.madworldconference.com/hospitality-lounge.aspx#content)) - dostępne dla wszystkich bez limitów

Z naszej strony możemy jeszcze dodać możliwość wycieczki za ocean i spędzenia kilku dni w malowniczym [San Diego](https://www.sandiego.gov/) ;-).

Ponadto w ofercie organizatora znajdziemy także:

- imprezę powitalną w niedzielę, która poprzedza samą konferencję (dla wszystkich, którzy się zarejestrowali)
- zaawansowane warsztaty z ekspertami firmy MadCap Software (dodatkowo płatne i wymagające rejestracji) - panel czterech prezentacji, podczas których będzie możliwość praktycznego zastosowania programów firmy oraz omówienia związanych z nimi problemów
- pełne wyżywienie dla wszystkich uczestników konferencji oraz zaawansowanych warsztatów, zarówno podczas zajęć w ciągu dnia, jak i wieczornych imprez. Dotyczy to śniadania, lunchu oraz urozmaiconej kolacji w formie szwedzkiego stołu w trakcie wieczornej zabawy

## Informacje dla prelegentów

Organizatorzy zachęcają do rejestracji osoby zainteresowane przedstawieniem prezentacji podczas konferencji. Termin składania zgłoszeń upływa **29 lipca 2016 roku**. Jeśli jesteście zainteresowani, listę przykładowych tematów oraz wszelkie informacje znajdziecie [tutaj](http://www.madworldconference.com/call-for-papers.aspx#content).

## Rezerwacja i bilety

Rejestracja na konferencję rusza z początkiem sierpnia. O jej szczegółach będziemy Was informować na bieżąco.

## **Jeszcze się wahacie?**

Jeśli rozważacie wyjazd, jednak macie jeszcze jakieś wątpliwości dotyczące wartości samego wydarzenia zachęcamy Was do zapoznania się z [krótkim filmem](http://www.madworldconference.com/recap.aspx#content) podsumowującym poprzednią edycję. Jak widać konferencja to nie tylko wykłady, ale także mnóstwo dodatkowych wydarzeń (układanie olbrzymiej Jengi czy ognisko na plaży), które sprzyjają zacieśnieniu relacji między uczestnikami. Dodatkowo warto zapoznać się z opiniami osób, które były na MadWorld 2016 - zaglądnijcie [tutaj](http://www.tech-tav.com/technical-writing-blog/2016-04/highlights-madworld-2016), [tutaj](http://www.paulpehrson.com/2016/04/22/madworld-2016-in-review/), a także do obszernej relacji, której część pierwszą znajdziecie [tu](https://www.cherryleaf.com/blog/2016/04/madworld-2016-conference-review-day-one/), a część drugą [tu](https://www.cherryleaf.com/blog/2016/04/madworld-2016-conference-review-day-two/). Sporo informacji na temat konferencji możecie także znaleźć na [blogu firmy MadCap Software](http://www.madcapsoftware.com/blog/?s=mad+world). Na [stronie konferencji](http://www.madworldconference.com/?utm_source=TechWriterPL&utm_medium=Banner&utm_campaign=MadWorld2017) można zapoznać się z rozkładem tego co działo się w San Diego w tym roku, jak również przeczytać krótkie notki na temat prelegentów.

Z naszej strony to na razie wszystko, co możemy przekazać. Organizatorzy poinformowali nas, że strona konferencji zostanie zaktualizowania końcem lipca tego roku. Będziemy trzymać rękę na pulsie.
