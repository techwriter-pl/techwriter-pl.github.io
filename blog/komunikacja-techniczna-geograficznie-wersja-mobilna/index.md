---
title: 'Komunikacja techniczna geograficznie - wersja mobilna'
authors: mojk
date: '2016-03-01'
tags:
  - 'news'
  - 'ze-świata'
  - 'aplikacje'
  - 'konferencje'
  - 'społeczność'
coverImage: 'unnamed-e1456523861631.png'
---

Projekt [Tech Comm on a Map](http://sarahmaddox.github.io/techcomm-map/) wkracza
w kolejną fazę. Niedawno została udostępniona aplikacja mobilna dla systemu
Android.

<!--truncate-->

Przypomnijmy, Tech Comm on a Map to interaktywna mapa stworzona przez
[Sarah Maddox](http://www.linkedin.com/in/sarahmaddox), która pomaga zorientować
się w tym co się dzieje w komunikacji technicznej na całym świecie. Jeśli
chcielibyście dowiedzieć się więcej na ten temat, możecie zajrzeć do naszych
wcześniejszych wpisów o tym projekcie
([Komunikacja techniczna geograficznie](../komunikacja-techniczna-geograficznie/index.md),
[Komunikacja techniczna geograficznie v2](../komunikacja-techniczna-geograficznie-v2/index.md))
lub do specjalnej
[kategorii](https://ffeathers.wordpress.com/tech-comm-on-a-map/) na blogu
[ffeathers](https://ffeathers.wordpress.com/).

### Instalacja

Aplikację mobilną można pobrać z
[Google Play](https://play.google.com/store/apps/details?id=com.techcomm.map.mobile&utm_source=global_co&utm_medium=prtnr&utm_content=Mar2515&utm_campaign=PartBadge&pcampaignid=MKT-Other-global-all-co-prtnr-py-PartBadge-Mar2515-1).
Jest ona przeznaczona dla telefonów z systemem Android 4.0 lub nowszym.

### Możliwości

Dzięki aplikacji możemy w wygodny sposób wyszukiwać konferencje, grupy, firmy,
stowarzyszenia i kursy związane z komunikacją techniczną oraz zgłaszać nowe
obiekty do zaznaczenia na mapie za pomocą opcji "Add event", która dostępna jest
w menu aplikacji. Po pomyślnej weryfikacji są one dodawane do mapy.

![techcommonamapapp](images/techcommonamapapp-e1456521551892.png)

### Dla programistów

Aplikacja jest projektem z otwartym kodem źródłowym dostępnym na stronie
[GitHub](https://github.com/sarahmaddox/techcomm-map-android). Może jest wśród
Was ktoś kto chciałby dodać jakieś nowe opcje?

### Założenie dobre, gorzej z wykonaniem

Pomimo tego, że bardzo podoba nam się ten projekt, to jednak jego tempo rozwoju
jest dość kiepskie. Nie mówimy tutaj o rozwoju funkcjonalności, ale o ilości
dostępnych danych. Na początku roku opublikowaliśmy listę konferencji z
pierwszego półrocza 2016, na której znalazło się całkiem sporo europejskich
konferencji. W momencie tworzenia tego wpisu (koniec lutego) na mapie zaznaczone
były zaledwie dwie konferencje w Europie na ten rok.

![conferences2016onamap](images/conferences2016onamap.png)

Najwyraźniej w niespełna dwa lata od uruchomienia projektu nie udało się zebrać
pokaźnej grupy użytkowników przez co liczba dodawanych obiektów jest znikoma.
Nie lepiej wygląda sytuacja z aplikacją mobilną. Odkąd została udostępniona
(niecałe trzy tygodnie temu), pobrało ją zaledwie kilkanaście osób. Tak słaba
popularność tego projektu jest dla nas tym większym zaskoczeniem, że mają w nim
swój udział takie nazwiska ze światka tech commu jak
[Sarah O’Keefe](http://www.scriptorium.com/about/sarah-okeefe/),
[Ellis Pratt](http://www.cherryleaf.com/blog/author/ellis/) czy
[Tom Johnson](http://idratherbewriting.com/aboutme/). Dlatego tym bardziej
zachęcamy Was do pobrania aplikacji i zgłaszania nowych wydarzeń.
