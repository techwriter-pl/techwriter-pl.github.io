---
title: 'Halo! Czy ktoś wie jak tworzyć dokumentację maszynową?'
authors: toporek
date: '2020-07-08'
tags:
  - 'news'
  - 'dobre-praktyki'
  - 'dokumentacja'
  - 'edukacja'
  - 'instrukcje'
  - 'manuale'
  - 'użyteczność'
coverImage: 'iso.png'
---

Ostatnio dużo pisaliśmy o tworzeniu dokumentacji API, wiec teraz dla odmiany
napiszemy trochę o tym jak sobie pomóc w tworzeniu dokumentacji maszynowej.

<!--truncate-->

Ci, co mają z nią do czynienia z pewnością od czasu do czasu zastanawiają się,
jak podejść do jej napisania i od czego zacząć 😊.

Przy tworzeniu instrukcji dla użytkownika ważne jest, aby opanować nie tylko
komunikację techniczną. Warto posiadać umiejętność oceny ryzyka, projektowania
czy wizualizacji. Pożyteczna również może okazać się wiedza w kwestiach
prawnych.

Brzmi przerażająco?

### Nie taki diabeł straszny, jak go malują

Z dobrych wiadomości, w końcu opracowano standard, który skupił się na tworzeniu
instrukcji obsługi maszyn.

Jeśli chcecie wiedzieć więcej, czy spełniacie regulacje prawne i rynkowe
dotyczące maszyn, zachęcamy do
lektury, [**ISO 20607:2019** **Safety of machinery**](https://www.iso.org/standard/68519.html).

Standard ten pomoże Wam stworzyć instrukcję dla użytkownika uwzględniając
wytyczne
**[Dyrektywy Maszynowej 2006/42/WE](https://eur-lex.europa.eu/legal-content/PL/TXT/?uri=celex%3A32006L0042)**.

Norma dostępna jest do ściągnięcia w dwóch wersjach językowych angielskiej i
francuskiej (oczywiście odpłatnie).

### Krótko, o czym jest ISO 20607?

Norma określa wymagania dla producenta maszyny w zakresie przygotowania
istotnych dla bezpieczeństwa części instrukcji obsługi maszyn.

Podpowiada jak może wyglądać struktura podręcznika, jakiego używać języka, jak
stworzyć przyjazną do poruszania się treść.

Dla przykładu podajemy kilka kluczowych rozdziałów, które powinien zawierać spis
treści Waszego podręcznika.

- Cel dokumentu
- Ogólne informacje
- Bezpieczeństwo
- Transport, przeładunek i przechowywanie
- Montaż i instalacja
- Uruchomienie
- Działanie
- Kontrole, badania i konserwacja
- Czyszczenie i dezynfekcja
- Demontaż, wyłączanie i złomowanie

Jednak to nie koniec, spis treści może być bardziej rozbudowany w zależności od
specyfiki maszyny. Tu znów warto zapoznać się z treścią standardu.

### ...podsumowując

Jeśli siadacie do tworzenia dokumentacji i przeraża was myśl "od czego zacząć"
lub "o czym i jak pisać"?

Zdecydowanie norma ISO poprowadzi Was "za rękę" jak sobie z tym poradzić.

Tak więc, zamiast się frustrować, stwórzcie wspaniałe instrukcje i uratujcie
swoich czytelników. Może okazać się, że zaczną z przyjemnością korzystać z
maszyn😊!

Jeśli informacje w tym artykule Was zaciekawiły, zapraszamy do komentarzy.

Jak Wy radzicie sobie z tworzeniem instrukcji do maszyn?
