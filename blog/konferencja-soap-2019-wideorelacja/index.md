---
title: "Konferencja soap! 2019 - (wideo)relacja"
date: "2019-11-03"
tags:
  - "news"
  - "z-kraju"
  - "konferencje"
coverImage: "soap-e1563527191399.jpg"
---

Jeśli nie byliście na tegorocznym soap! to przeczytajcie jak było. Jeśli
byliście - zawsze miło powspominać, prawda?

Szczególnie, że minęło już 5 miesięcy... Z roku na rok konferencja staje się
coraz bardziej międzynarodowa i bardziej rozbudowana (ponad 200 uczestników z
dziewiętnastu krajów!). Głównym hasłem przewodnim tegorocznej edycji było
"Content as a code". Wydarzenie trwało trzy dni - od piątego do siódmego
czerwca. Pogoda dopisała ;) Nie byliśmy w stanie uczestniczyć we wszystkich
atrakcjach, ale sporo widzieliśmy / słyszeliśmy. Dodatkowo organizatorzy
przygotowali dla Was zapis wideo wszystkich prelekcji, z którego zaczerpniemy
teraz pełnymi garściami. Co i Wam polecamy :)

W naszej relacji koncentrujemy się na części konferencyjnej, pomijamy warsztaty
które odbyły się w przeddzień. Może ktoś z Was podzieli się z czytelnikami
swoimi warsztatowymi reminiscencjami? Zapraszamy do komentowania!

# Dzień 1

## AI, friend or foe for Documentarians? - Chris Ward

Naszą przygodę z soap! 2019 rozpoczęliśmy od prelekcji dotyczącej sztucznej
inteligencji. Prelegent przeprowadził ciekawy zabieg i poprosił o pomoc
wirtualnych aystentów, wychodząc słusznie z założenia, że przygotowanie systemów
typu CUI (Conversational User Interface) jest w dużej mierze... technical
writingiem :). Jeżeli nie słyszeliście jeszcze o części AI koncentrującej się na
NLP (Natural Language Processing) to przygodę z tym najmodniejszym teraz
obszarem wiedzy polecamy rozpocząć właśnie od tej strony, najbliższej chyba
naszemu zawodowi. W prezentacji Chrisa Warda pojawiło się sporo przykładów
narzędzi wykorzystywanych do tworzenia wirtualnych rozmówców, np. Watson (od
IBM), QnA Maker (od Microsoft) czy Dialogflow (od Google). Jak widać największe
firmy świata mocno konkurują na tym rynku.

Wszystkie wyżej wymienione rozwiązania mogą być użyteczne w pewnych
zastosowaniach, ale każde z nich cierpi na "problemy wieku dziecięcego".
Konkluzją prezentacji było hasło "im bardziej ludzcy pozostaniemy tym mniejsze
są szanse na to że sztuczna inteligencja nas zastąpi".

https://youtu.be/BepELzhX6ao?list=PLUY0lajb-kiaIbF6clQaxTp2lwqmrDDC5

## Documenting the known unknowns - Alison MacNeil

Jak mówią komentatorzy sportowi - Alison zaprezentowała bardzo dobrą pracę nóg
;). Podzieliła się również z nami doświadczeniami z pracy w branży
bio-informatycznej. Jej znajomość tematu na początku pracy była praktycznie
zerowa, a mimo ta musiała wydobyć potrzebne informacje aby przetworzyć je na
dokumentację techniczną. Brzmi znajomo? Wymagało to przejścia z fazy "Active
listening" do "Hyperactive listening", nagrywania rozmów ekspertów i ciężkiej
pracy nad nimi po spotkaniach.

My nie do końca zrozumieliśmy o co chodziło w tej prelekcji i dlatego też
podpieramy się poniższym nagraniem, ale na pewno było wesoło :)

https://youtu.be/r-F4FTNiHXc?list=PLUY0lajb-kiaIbF6clQaxTp2lwqmrDDC5

## Content as Code: A manager’s perspective - Panny Luo

Bardzo ciekawa historia, sięgająca ponad 10 lat wstecz, dodatkowo opowiedziana z
chińsko-fińskiej perspektywy. Droga od plików Worda, przez XML, CMS, DITA...
podczas której proces wytwarzania produktu również się zmienił, przechodząc z
Waterfall przez Agile, Continuous Integration do DevOps. Techwriterzy z Nokii
już dość dawno temu zaczęli traktować treści jak kod źródłowy i nawiązali bliską
i efektywną współpracę z programistami. Co ciekawe, na tym zmiany się nie
zakończyły... a rola technical writera wyewoluowała do roli Information
Developera / Engineera. Polecamy!

https://youtu.be/2R-8e\_GtM0Y?list=PLUY0lajb-kiaIbF6clQaxTp2lwqmrDDC5

## Living in Harmony: DITA and Markdown - Patrick Bosek

Przed tą prezentacją doszliśmy do wniosku że już to widzieliśmy... Ale w Waszym
przypadku wcale nie musi tak być:

https://youtu.be/RNSvi2x1r-U?list=PLUY0lajb-kiaIbF6clQaxTp2lwqmrDDC5

## How to make your content more accessible? - Kama Jania

Kama wprowadziła nas w temat szeroko pojętej dostępności i ograniczeń
najczęściej spotykanych wśród użytkowników naszych produktów. Są wśród nich:
Zaburzenia widzenia, słyszenia, poruszania się i rozumienia. Dzięki ćwiczeniom
zaproponowanym przez Kamę mogliśmy w praktyce przećwiczyć różne rodzaje
ograniczeń. Najlepiej poszło nam z ograniczeniem kognitywnym :D Ciekawe
dlaczego?

https://youtu.be/svMMxFxbZDY?list=PLUY0lajb-kiaIbF6clQaxTp2lwqmrDDC5

## Doing docs like code in the real world – an interactive case study - Michał Skowron & Paweł Kowaluk

Zdecydowanie najbardziej dynamiczna prezentacja która wzbudziła ogromny aplauz.
To po prostu musicie zobaczyć!

https://youtu.be/JkU2n2mpuU0?list=PLUY0lajb-kiaIbF6clQaxTp2lwqmrDDC5

## Cracking the code of visual content - Anton Bollen

Jeden obraz jest wart więcej niż tysiąc słów.

Ale wideo jest warte jeszcze więcej! Anton przedstawił bardzo ciekawe statystyki
pokazujące jakie powinny być  filmy aby użytkownicy chcieli z nich korzystać.
Zgodnie z poradą zamiast o nim pisać dajemy Wam możliwość obejrzenia wystąpienia
Antona :)

https://youtu.be/o6x4sUj8L1Y?list=PLUY0lajb-kiaIbF6clQaxTp2lwqmrDDC5

## Content as code. Literally - Basia Szwarc & Łukasz Górnicki

Doświadczenia z projektu [kyma-project.io](https://kyma-project.io/). Łukasz
przedstawił punkt widzenia Product Ownera a Basia Technical Writera. Z tej
prezentacji zapamiętamy kilka ciekawych narzędzi:
[GatsbyJS](https://www.gatsbyjs.org/), [algolia](https://www.algolia.com/),
[Netlify](https://www.netlify.com/) - to nazwy które warto znać jeżeli
zabieracie się za budowanie strony internetowej.

https://youtu.be/ikq-9B\_5x1M?list=PLUY0lajb-kiaIbF6clQaxTp2lwqmrDDC5

## Interactive API documentation made easy, tech writer role made tidy - Jadwiga Sitnicka

Walka o życie w świecie IoT i platformy [readme](https://readme.com/). Wniosek -
jedyną metodą przetrwania jest nauka. Nie ma innej możliwości. Mocne.

https://youtu.be/I5oiCJ2NGCA?list=PLUY0lajb-kiaIbF6clQaxTp2lwqmrDDC5

## Docs as code. We did it! Didn’t we? - Rafał Pawlicki

Jak przejść z 70000 dokumentów na Confluence do ciągłego dostarczania
dokumentacji i zbierania opinii na temat publikowanych treści? Tak właśnie:

https://youtu.be/4qyzEx7fgtA?list=PLUY0lajb-kiaIbF6clQaxTp2lwqmrDDC5

Przy okazji, Rafałowi tak spodobały się techcommowe konferencje, że sam wybrał
się na jedną z nich jako nasz wysłannik i
[zrelacjonował ją dla Was](http://techwriter.pl/nasza-relacja-z-write-the-docs-prague-2019/)
:)

# Dzień 2

Biorąc udział w kuluarowym networkingu (niezła nazwa na jedzenie ciastek,
czyżn't?) opuściliśmy niestety pierwszy wykład drugiego dnia, dotyczący
retoryki. Teraz wspólnie możemy to nadrobić:

## What’s rhetoric gotta do with it? - Lance Cummings

https://youtu.be/e6TG\_LzOBaI?list=PLUY0lajb-kiaIbF6clQaxTp2lwqmrDDC5

## How to steal from developers and be praised for it: version control, continuous integration, and unit tests - Aniko Sebestyen

Zdążyliśmy za to na coś, co było właściwie krótkim wprowadzeniem do kontroli
wersji i ciągłej integracji.

https://youtu.be/s9KuAYaN2ro?list=PLUY0lajb-kiaIbF6clQaxTp2lwqmrDDC5

## The Brain API: Closing the gap between Machine Learning and Human Coding - Ludovico Venturini

Ciekawy koncept. Nie mylić z kontentem. Ani z kontekstem. ;) Daje do myślenia,
jednak trochę zabrakło nam konkluzji. Może Wy ją odnajdziecie?

https://youtu.be/86eCJu1t2Ic?list=PLUY0lajb-kiaIbF6clQaxTp2lwqmrDDC5

## From products to experiences – and why you (yes, you!) are part of the customer experience! - Stefan Gentz

Kiedy ktoś z tytułem Starszego Ogólnoświatowego Ewangelisty przygotowuje dla Was
prezentację macie tylko dwie możliwości:

1. Słuchać z otwartymi ustami i kupić produkty tej firmy
2. Słuchać i modlić się, żeby ktoś nie kupił ich dla Was ;)

Którą opcję wybraliście?

https://youtu.be/XHjxSh-flLY?list=PLUY0lajb-kiaIbF6clQaxTp2lwqmrDDC5

## Distributed content creation - Anton Kolesnyk

Ta prezentacja zostawiła nas ze sporym niedosytem... Początek i temat obiecują
wiele, może Antoś dostał po prostu za mało czasu aby zgłębić temat? Sami
oceńcie:

https://youtu.be/mS8oq0epIGc?list=PLUY0lajb-kiaIbF6clQaxTp2lwqmrDDC5

## Content creation in the multiverse of code – using diversity as an asset - Christian Hamp & Pieterjan Benoit

Fajne studium przypadku z firmy zajmującej się robieniem fal ;) Konkretnie, na
temat, z przykładami i humorem.

https://youtu.be/hfmb1LkjRwY?list=PLUY0lajb-kiaIbF6clQaxTp2lwqmrDDC5

## Guides as a code without magic - Gregory Brzeski & Adam Dobrawy

Niech Was nie zmyli forma prezentacji - to nie ojciec z synem poszukujący
magicznego eliksiru dokumentacji... a może jednak? ;)

https://youtu.be/l4l5-fGctDI

## Micro-content, Chatbots, and Machine Learning – What do they mean for Technical Authoring? - Mike Hamilton

Spodziewaliśmy się narzędziowo-sprzedażowej prezentacji i byliśmy w błędzie. O
ile znaliśmy wcześniej Jakoba Nielsena jako twórcę
[jednej z heurystyk użyteczności](https://uxgorilla.com/nielsens-heuristics/),
to jego definicja mikrokontentu bardzo nas zaskoczyła! Zdecydowanie wartościowa
i pouczająca prelekcja:

https://youtu.be/ZP1KdJJXWqo?list=PLUY0lajb-kiaIbF6clQaxTp2lwqmrDDC5

## How to make your content more translatable - Marcelina Haftka

Are you dreaming of going global? Któż nie marzy :) Wszyscy! Dlatego wszyscy
powinni wysłuchać rad Marceliny:

https://youtu.be/tAxqJiCrGVc?list=PLUY0lajb-kiaIbF6clQaxTp2lwqmrDDC5

## Me a coder? Hell no! Oh wait, well maybe - Colum McAndrew

Colum pracuje jako Knowledge Base Manager - już samo to czyni go ciekawym
rozmówcą. Jego doświadczenie i pozytywne nastawienie czyni go rozmówcą
wspaniałym, sprawdziliśmy to empirycznie :)

https://youtu.be/6r0Lkb15CSs?list=PLUY0lajb-kiaIbF6clQaxTp2lwqmrDDC5

## Don’t code the (eLearning) content – content the code instead! - Gosia Pytel

Nie jest łatwo prezentować na końcu dwudniowej konferencji - poziom energii
wśród uczestników często zbliża się wtedy do zera. Po dwóch dobach kodowania
kontentu, lub, jak kto woli, kontentowania się kodem, często nie pomaga nawet
piąte ciastko podlane siódmą kawą... Gosia wyszła jednak z tej próby obronną
ręką - gratulujemy!

https://youtu.be/GWJo3ppwf7k?list=PLUY0lajb-kiaIbF6clQaxTp2lwqmrDDC5

I to już wszystko. Oczywiście mydlana konferencja to również tzw. after party. I
to razy dwa! Jedyna w swoim rodzaju okazja do networkingu, drinkingu, omawiania
sukcesów i ekscesów. Jesteśmy jednak portalem profesjonalnym i nie będziemy
szerzyć plotek ;) Kto nie był niech żałuje!

Następna konferencja soap! zaplanowana jest na 3-5 czerwca 2020 roku :) Jeśli
jeszcze nie jesteście przekonani że warto w niej wziąć udział (my jesteśmy) -
oto ostatni film, na deser:

https://youtu.be/teA3well1ek?list=PLUY0lajb-kiaIbF6clQaxTp2lwqmrDDC5

Do zobaczenia!

P.S. Serdecznie dziękujemy organizatorom za współpracę i zaproszenie nas na
Wasze wydarzenie!
