---
title: 'MeetContentKRK#22: W poszukiwaniu uniwersalnych standardów tworzenia
dokumentacji'
authors: bczyz
date: '2024-04-28'
tags:
  - 'news'
  - 'z-kraju'
  - 'meetcontent'
  - 'społeczność'
coverImage: 'meetcontentkrk0524.png'
---

# MeetContentKRK#22: W poszukiwaniu uniwersalnych standardów tworzenia dokumentacji

Jako technical writerzy dążymy do tworzenia dokumentacji, która cechuje się
jednolitym stylem i spójnością. W tych dążeniach wspomagają nas przeróżne
zestawy standardów, jednak ich liczba często potrafi być dość przytłaczająca i
sprawia, że marzymy o jednym, kompletnym przewodniku po stylu i standardach
pisania.

Jeżeli poszukiwania idealnego style guide'a spędzają Wam sen z powiek albo
chcielibyście poszerzyć swoją wiedzę w tym zakresie, zapraszamy do **Forte
Spaces** w dniu 09.05.2024. Podczas spotkania tematykę standardów i wytycznych
przybliży nam
[**Adam Turlej**](https://www.linkedin.com/in/adam-turlej-468222254/), a po
prezentacji zapraszamy na wymianę opinii przy pizzy i napojach.

<!--truncate-->

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/v2aRTTNCf6ZZWm5h6).

## Temat

_Wspólny mianownik: W poszukiwaniu uniwersalnych standardów tworzenia
dokumentacji_

Podczas majowego spotkania weźmiemy pod lupę trzy zestawy standardów,
rozpatrując określone przez nie zasady tworzenia dokumentacji i użycia języka.
Wspólnie zastanowimy się, czy można na ich podstawie stworzyć uniwersalny zestaw
wytycznych pomocnych w codziennej pracy technical writera.

Naszym prelegentem będzie **Adam Turlej**, który tworzeniem dokumentacji
technicznej zajmuje się od 2020 roku. Technical writing zainteresował go w
trakcie studiów filologicznych na Uniwersytecie Jagiellońskim. W tworzeniu
treści ceni sobie minimalizm i modułowość. Kiedy nie pisze dokumentacji, Adam
zajmuje się tworzeniem muzyki. Jego utworów możecie posłuchać w
[serwisie Soundcloud](https://soundcloud.com/adamturlej).

## Kiedy i gdzie

**Data**: 09.05.2024 <br /> **Godzina**: 18:00 <br /> **Miejsce**: Forte Spaces,
Krupnicza 3, Kraków

## Kilka słów o sponsorach

22. spotkanie MeetContentKRK jest sponsorowane przez **Forte Digital** i
    **Apify**.

### Forte Digital

W DNA Forte Digital znajdziesz pierwiastek polski, skandynawski i oczywiście
technologiczny. Forte Digital powstało w 2017 roku jako owoc udanej współpracy
polskich i norweskich założycieli. Od tego czasu z powodzeniem czerpie to, co
najlepsze ze swoich kultur, a od niedawna w swoich szeregach ma koleżanki i
kolegów z Danii oraz Niemiec. Forte Digital skupia się najczęściej na projektach
dotyczących obszaru e-commerce w pełnym zakresie realizacji – development i
consulting IT oraz design.

### Apify

[Apify](https://apify.com/) jest platformą, którą programiści mogą wykorzystać
do budowania, wdrażania i publikowania narzędzi do web scrapingu, ekstrakcji
danych i automatyzacji. Apify udostępnia ponad 1500 gotowych narzędzi,
pozwalając na uzyskanie dodatkowego przychodu poprzez udostępnianie je innym
użytkownikom. Dodatkowo Apify odpowiada za [Crawlee](https://crawlee.dev/),
publiczną bibliotekę do web scrapingu.

## Poznaj MeetContentKRK

MeetContentKRK to odgałęzienie dobrze znanej konferencji soap!. Wspólnie z
MeetContentWRO dążymy do stworzenia społeczności profesjonalistów pracujących z
treściami produktowymi w obszarach Tech i IT.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Osoby zainteresowane mogą dołączyć do MeetContent na
[Slacku](https://meetcontent.slack.com/), aby być na bieżąco z nadchodzącymi
wydarzeniami i proponować nowe tematy.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać. Możesz to
zrobić pisząc na adres contact@meetcontent.org lub wysyłając wiadomość na
[Slacku](https://meetcontent.slack.com/).

P: Spóźniłem/am się na wydarzenie i nie mogę wejść. Jak powiadomić
organizatorów? <br /> O: Możesz napisać do nas na Slacku. Podczas każdego
wydarzenia, przez pierwsze 30 minut od rozpoczęcia na bieżąco sprawdzamy
wiadomości na naszym kanale.
