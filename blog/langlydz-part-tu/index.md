---
title: "Langłydż - part tu"
date: "2013-12-16"
categories:
  - "warsztat"
  - "z-przymruzeniem-oka"
tags:
  - "humor"
  - "jezyk"
coverImage: "Langlydz2.jpg"
---

Dziś  kolejne słówko, a właściwie dwa:

**Inejblować i dizejblować** \[od ang. _enable_ i _disable_\] - pierwsze definicje słownikowe, znalezione w naszym ulubionym słowniku angielsko-polskim, tłumaczą te zwroty jako odpowiednio "dawać możność" i "powodować inwalidztwo". :)

W praktyce najczęściej używane jako synonim włączania lub wyłączania czegoś (np. opcji oprogramowania), ale w ograniczonym zakresie - raczej nie inejblujemy/dizejblujemy światła w pokoju czy pralki. Zaawansowani użytkownicy langłydża najczęściej inejblują soluszyny, ficzery, pluginy albo adony. Inne synonimy poza "włączać/wyłączać" to "aktywować/dezaktywować", "umożliwiać/uniemożliwiać", "odblokować/zablokować", czasem "dawać/odbierać" (np. w kontekście uprawnień). Jeżeli Wasz produkt jest dobrze zaprojektowany i wykonany, to nie uda się inejblować w nim tego co już inejblowano wcześniej, ani dizejblować już zdizejblowanego. Jeżeli nie jest... cóż, wtedy tłumaczenie słownikowe równie dobrze może przyjąć postać:

Inejblować - dawać inwalidztwo.

Disejblować - powodować niemożność.

Czego jednak  nikomu nie życzymy. :)

Patrz także: _ternonować i ternofować_.
