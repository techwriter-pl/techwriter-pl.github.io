---
title: 'Namydleni po raz szósty - zapraszamy na soap! 2018'
authors: agnieszka
date: '2018-02-23'
tags:
  - 'news'
  - 'z-kraju'
  - 'edukacja'
  - 'kariera'
  - 'konferencje'
  - 'społeczność'
coverImage: 'soap2018.jpg'
---

Z ogromną przyjemnością, już po raz szósty, zapraszamy Was na krakowską
konferencję soap!. Jeśli tworzycie treści związane z szeroko rozumianym
produktem to gorąco zachęcamy do wzięcia w niej udziału. Poniżej najważniejsze
informacje dotyczące wydarzenia.

<!--truncate-->

#### Najważniejsze informacje

Szósta edycja konferencji odbędzie się w dniach 23-25 maja w
[Muzeum Sztuki i Techniki Japońskiej Manggha](http://manggha.pl/) zlokalizowanym
przy ul. Marii Konopnickiej 26 w Krakowie.

W tym roku tematem przewodnim jest treść, jaką tworzymy w odniesieniu do
produktu. A ponieważ współcześnie treść to nie tylko tekst, na konferencji nie
zabraknie wykładów na temat materiałów graficznych, wideo, czy interfejsu
użytkownika. Prelegenci zajmą się także poszczególnymi aspektami cyklu tworzenia
treści oraz omówią rolę osób, które biorą w nim udział - od autora do product
managera czy projektanta graficznego. Wszystko to będzie koncentrowało się wokół
myśli przewodniej wydarzenia - "Innowacja kontra prostota". Czy da się stworzyć
materiał, który jest łatwy dla autora i odbiorcy, a jednocześnie zawiera w sobie
wszystko co potrzeba i jest na tyle pomysłowy, by zaciekawić potencjalnego
odbiorcę?Jesteśmy ciekawi jak z tym wyzwaniem zmierzą się prelegenci, których
poznamy już niebawem.

#### Rejestracja i cena

Rejestracja już trwa. Obecnie mamy do wyboru trzy typy biletów. Podane niżej
ceny obowiązują do 28 lutego. 1 marca ceny biletów ulegną zmianie. Szczegóły
znajdziecie [tutaj](https://soap-2018-the-best-content-conference.evenea.pl/).

| Rodzaj biletu                  | Cena      |
| ------------------------------ | --------- |
| 2 dni konferencji (24-25 maja) | 560,01 zł |
| 1 dzień konferencji (24 maja)  | 320,00 zł |
| 1 dzień konferencji (25 maja)  | 320,00 zł |

Cena obejmuje wszystkie prezentacje oraz warsztaty (poza Edu Summit), a także
rozrywki przewidziane przez organizatorów – przerwy na kawę, przerwy obiadowe,
party po każdym dniu konferencji (po Edu Summit także, nawet gdy nie braliście
udziału w warsztatach), a także zwiedzanie wszystkich wystaw w Muzeum Sztuki i
Techniki Japońskiej Manggha.

Cena nie zawiera noclegu.

#### Warsztaty Edu Summit

Tradycyjnie już w dniu poprzedzającym konferencję (23 maja) odbywać się będą
całodniowe warsztaty. Dzięki nim poznacie nie tylko teorię, ale także praktykę
związaną z tematyką tegorocznej edycji soap!. Warsztaty te są dodatkowo płatne i
wymagają rejestracji. Udział mogą w nich wziąć jedynie uczestnicy soap! 2018.
Ilość miejsc jest ograniczona (zwykle do 15 miejsc). Cena za każdy z warsztatów
wynosi 10 Euro, przy czym spotkania realizowane przez sponsorów są darmowe.
Szczegółowe informacje na temat kosztów, rejestracji oraz samych warsztatów
pojawią się wkrótce na [stronie konferencji](http://soapconf.com/).

#### Więcej informacji

Wszelkie informacje na temat konferencji można śledzić na
[Facebooku](https://www.facebook.com/soapconf/)
oraz [Twitterze](https://twitter.com/soapconf). A niezdecydowanych zachęcamy do
zapoznania się z naszymi relacjami z poprzednich edycji soap!:

[Soap! 2017](http://techwriter.pl/soap-2017-juz-za-nami-relacja/)
[Soap! 2016](http://techwriter.pl/konferencja-soap-2016-podsumowanie/)
[Soap! 2015](http://techwriter.pl/soap-2015-opis-wybranych-prezentacji/)
[Soap! 2014](http://techwriter.pl/soap-2014-relacja-z-pierwszego-dnia/)
[Soap! 2013](http://techwriter.pl/soap-technical-communication-conference-relacja/)

Do zobaczenia!
