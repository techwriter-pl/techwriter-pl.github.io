---
title: 'Translation and Localization Conference 2019 tuż, tuż'
authors: agnieszka
date: '2019-03-08'
tags:
  - 'news'
  - 'z-kraju'
  - 'edukacja'
  - 'kariera'
  - 'konferencje'
  - 'spolecznosc'
  - 'tlumaczenia'
coverImage: '39900050_1528970823874429_28095296638550016_o.jpg'
---

Do tegorocznej edycji Translation and Localization Conference pozostały już
tylko trzy tygodnie. Poniżej znajdziecie garść najważniejszych informacji na
temat wydarzenia.

<!--truncate-->

### Gdzie i kiedy?

Konferencja odbędzie się **w Warszawie w dniach 29-30 marca**. Szczegółowe
informacje znajdziecie na
[stronie konferencji](https://www.translation-conference.com/).

### Program

Pierwszego dnia konferencji będą miały miejsce tylko prelekcje. Poza
wystąpieniem otwierającym, reszta sesji zostanie zaprezentowana w dwóch
równoległych ścieżkach, po cztery tematy w każdej. Po prelekcjach organizatorzy
zaplanowali godzinną debatę.

Drugi dzień to warsztaty i dobrze już znana forma unconference. Tu również
możemy wybrać z kilku tematów, które będą omawiane w dwóch równoległych
ścieżkach. Niektóre tematy łączą się z prelekcjami z dnia poprzedniego. Nie
wszystkie tematy prelekcji i warsztatów są jeszcze znane, zatem jeśli jesteście
zainteresowani, zaglądajcie na stronę konferencji.

Standardowo już pomiędzy poszczególnymi blokami organizatorzy przewidzieli
przerwy na kawę oraz lunch. Na piątkowy wieczór zaplanowana jest także impreza
zapoznawcza, a w sobotnie popołudnie uroczyste zamknięcie.

### Bilety

Co prawda, termin rejestracji oraz sprzedaży biletów już minął jednak jeśli
komuś bardzo zależy na udziale w konferencji organizator prosi o e-mail na adres
[info@translation-conference.com](mailto:info@translation-conference.com).

Więcej informacji na temat konferencji znajdziecie w naszym poprzednim poście.

Drodzy uczestnicy, życzymy owocnej nauki i mnóstwa wrażeń!
