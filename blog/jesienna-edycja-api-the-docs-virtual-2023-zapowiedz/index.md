---
title: 'Jesienna edycja API the Docs Virtual 2023 - Zapowiedź'
authors: agnieszka
date: '2023-08-18'
tags:
  - 'news'
  - 'ze-świata'
  - 'api'
  - 'dokumentacja'
  - 'dostępność'
  - 'konferencje'
  - 'praktyki'
  - 'społeczność'
coverImage: 'api_the_docs_2023.png'
---

Co prawda do października jeszcze sporo czasu, ale już teraz informujemy Was, że
rusza wtedy kolejna edycja cyklu wirtualnych spotkań związanych z dokumentacją
API i doświadczeniami w pracy programisty. Szczegóły poniżej.

<!--truncate-->

### O konferencji

[API The Docs](https://apithedocs.org/) zostało zainicjowane kilka lat temu i
przez ten czas stało się wiodącą konferencją poświęconą dokumentacji API.
Początkowo odbywała się stacjonarnie, jednak w wyniku pandemii, która
przetoczyła się przez świat organizatorzy zmienili format konferencji z offline
na online w kwietniu 2020 roku i uruchomili API The Docs Virtual. Spotkania
wirtualne są **bezpłatne i dostępne dla wszystkich**, wymagana jest jednak
rejestracja, do której bezpośredni link znajdziecie
[tutaj](https://www.eventbrite.com/e/showcase-your-developer-portal-online-series-tickets-684667267227).
Chociaż wydarzenie jest bezpłatne, mile widziane jest wsparcie finansowe dla
dalszych inicjatyw społeczności API The Docs, które pojawią się w przyszłości.
Szczegóły znajdziecie na stronie głównej API the Docs, którą podaliśmy wyżej.

API The Docs Virtual to seria konferencji skierowana do technical writerów,
programistów API, product ownerów oraz wszystkich osób, które traktują
dokumentację jako kluczowy element pracy. Udział w wydarzeniu to świetna okazja
do podzielenia się informacjami na temat najnowszych i najlepszych praktyk,
strategii oraz trendów związanych z dokumentacją API, a także doświadczeniem w
zawodzie programisty. W październiku rusza jesienna edycja prelekcji, podczas
których uczestnicy wraz z prelegentami będą próbowali znaleźć odpowiedzi na
liczne pytania związane z dokumentacją API oraz portalem dla programistów.

Podobnie jak w poprzednich latach, do tegorocznej edycji API the Docs Virtual
zostały zaproszone zespoły portali deweloperskich, które otrzymały nominację do
plebiscytu [2023 DevPortal Awards](https://devportalawards.org/nominees).
Członkowie tych zespołów podzielą się z uczestnikami najlepszymi praktykami,
podpowiadając najnowocześniejsze rozwiązania w drodze do doskonałości
dokumentacji API. Usłyszycie też o wyzwaniach, którym pomyślnie stawili czoła,
bieżących zadaniach, a także dokonaniach zawodowych, z których są szczególnie
dumni.

Jeśli chcecie mieć najświeższe informacje dotyczące działań API the Docs
zaglądajcie
na [fanpage](https://www.facebook.com/APItheDocsConferences) społeczności.

### Najważniejsze informacje

Jesienna edycja Api The Docs Virtual odbędzie się w czterech sesjach, które
odbędą się w dniach: **4, 11, 18 i 25 października**.

Ponieważ nie ma jeszcze szczegółowych informacji na temat programu, poniżej
podajemy ramową tematykę na każdy dzień:

- 4 października - Onboarding,
- 11 października - Business alignment,
- 18 października - Accessibility,
- 25 października - DX innovation.

Pamiętajcie, że udział w prelekcjach jest **bezpłatny**, ale wymaga
**rejestracji**. Zauważcie, że jedno z wydarzeń zostało w całości poświęcone
dostępności dokumentacji. Dostępność cyfrowa, w szczególności dostępność
dokumentacji to będzie naszym zdaniem w najbliższym czasie gorący temat.
Wszystkim zainteresowanym tematyką dostępności polecamy
[blog o dostępności](https://accens.pl/blog/pl/) lub
[newsletter o dostępności](https://accens.pl/newsletter/) regularnie publikowane
przez naszego partnera, firmę Accens. Wiemy również, że niedługo w ofercie
[Accens](https://accens.pl/) pojawią się szkolenia dotyczące dostępności
dokumentacji technicznej stworzone właśnie z myślą o technical writerach, czyli
o nas 😊

Jak wspomnieliśmy, opis prelekcji oraz szczegółowy program nie są jeszcze znane
dlatego zachęcamy do zaglądania na stronę wydarzenia oraz podany wyżej fanpage.

Życzymy dobrych wrażeń 😉.
