---
title: "Soap! MeetContent - czas na Wrocław"
date: "2017-02-22"
categories: 
  - "news"
  - "z-kraju"
tags: 
  - "edukacja"
  - "kariera"
  - "spolecznosc"
  - "szkolenia"
  - "treningi"
coverImage: "meet_content_wroclaw.png"
---

Społeczność [MeetContent](http://meetcontent.org/) skupiona wokół szeroko pojętej treści nabiera rozpędu. Jeszcze nie opadł kurz po [trzecim spotkaniu branżowym w Krakowie](http://techwriter.pl/trzecia-odslona-soap-meetcontent/), a już mamy dla Was kolejną propozycję na spędzenie wolnego czasu w towarzystwie koleżanek i kolegów po fachu.

Tym razem MeetContent wkracza na teren Dolnego Śląska. Już niebawem we Wrocławiu odbędzie się spotkanie inaugurujące cały cykl. Będzie ono miało inny format od tego, do którego przyzwyczailiśmy się w Krakowie. Zamiast prezentacji tworzącej oś spotkania, odbędzie się panel dyskusyjny z udziałem specjalistów z branży tech comm: **Erin Vang** z Dolby, **Gosi Radymiak** z soap!, **Tomka Prusa** z Unit4 oraz **Wojtka Aleksandra** z GetResponse, który poprowadził prezentację na temat UX Writing podczas [drugiego spotkania MeetContent w Krakowie](http://techwriter.pl/soap-meetcontent-po-raz-drugi-relacja/).

## Temat dyskusji

Sektor nowych technologii rośnie z każdym rokiem a wraz z nim zapotrzebowanie na specjalistów, którzy pracują z treścią. Ale co tak naprawdę oznacza praca z treścią i jakie w tej dziedzinie istnieją potencjalne ścieżki kariery? Na te (i inne pokrewne) pytania postarają się znaleźć odpowiedź uczestnicy dyskusji z pomocą zaproszonych specjalistów.

## Data i miejsce

Spotkanie odbędzie się **1 marca 2017** o **19:00** w kawiarni [Mleczarnia](https://goo.gl/maps/tyZKwU1H4t62) przy ul. Pawła Włodkowica 5  we Wrocławiu.

## Rejestracja

Udział w spotkaniu jest bezpłatny,  jednak organizatorzy proszą o rejestrację w celu weryfikacji liczby uczestników. Rejestracji możecie dokonać za pomocą [tego formularza](https://goo.gl/forms/2AcbK0Gp8HH8OI9s2).

Możecie też dołączyć do [wydarzenia na Facebooku](https://m.facebook.com/events/1292258064201153), jednak pamiętajcie, że samo dołączenie do wydarzenia nie jest równoznaczne z rejestracją.

Serdecznie zapraszamy!
