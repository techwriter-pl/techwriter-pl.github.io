---
title: "MeetContent Wrocław - grudzień 2022"
date: "2022-11-15"
tags:
  - "news"
  - "z-kraju"
  - "kariera"
  - "meetcontent"
  - "praca"
  - "spolecznosc"
coverImage: "MeetContent_2022.png"
---

Mamy dla Was dobre wieści z Wrocławia! Po ponad dwuletniej przerwie wraca
MeetContent. Najważniejsze informacje znajdziecie poniżej.

### Kilka słów o organizatorach

Po ponad dwuletniej przerwie swoją działalność wznawia społeczność techwriterska
z Wrocławia. Grupa ta działa pod pieczą krakowskiej społeczności związanej z
konferencją [Soap](https://soapconf.com/) i powstała na fali pokonferencyjnych
emocji przywiezionych z tegorocznego krakowskiego eventu. W ramach działalności
wrocławskiej grupy planowane są meetupy, dyskusje panelowe, warsztaty i inne
formy wymiany doświadczeń związanych z komunikacją techniczną. Będzie się można
dzielić swoimi obserwacjami i zdobywać nowe. A wszystko to po godzinach, w
siedzibach kilku wrocławskich firm IT, przy pizzy i czymś do picia :)

### **Termin i miejsce**

Termin najbliższego spotkania planowany jest na 7 grudnia 2022 o godzinie 18:00
w Infor przy ul. Piłsudskiego 69, Budynek RETRO piętro 5 (wejście do Infor
Academy).

### **Co nas czeka?**

Pierwszy, rozgrzewkowy meetup będzie miał formę panelu dyskusyjnego wokół
tematu: _How to hire Technical Writers and how to be hired as one_. Rozmowę
poprowadzi moderator, a rozpocznie grupa Technical Writerów i Hiring Managerów z
różnych firm IT. Każdy z obecnych będzie mógł włączyć się do dyskusji i
opowiedzieć o swoich doświadczeniach, z jednej i z drugiej strony, lub zadać
pytanie.

Organizatorzy mają nadzieję, że dzięki takiemu wyborowi tematyki inauguracyjny
meetup pozwoli im dotrzeć do szerszego grona społeczności techriterskiej.
Rekrutacja pisarzy technicznych to wciąż temat rzeka, niby znany, a mimo to
zawsze potrafiący czymś zaskoczyć ;) Jeśli pracujesz na stanowisku Technical
Writera to najprawdopodobniej masz już za sobą niejedną rozmowę rekrutacyjną, a
Twoje doświadczenie może być cenne dla osób dopiero rozpoczynających swą
przygodę z branżą.

### Dlaczego ten meetup jest dla Ciebie?

Podczas grudniowego spotkania poruszone zostaną różne zagadnienia związane z
rynkiem pracy dla Technical Writerów. Uczestnicy porozmawiają między innymi o
tym, na co zwrócić uwagę przygotowując CV, jak może wyglądać sam proces
rekrutacyjny i co można zrobić zanim jeszcze zaczniecie rozglądać się za nowym
miejscem pracy, aby podnieść swoje szanse.

Poza powyższymi, osoby występujące na scenie podzielą się też obserwacjami na
temat zdalnej rekrutacji, która staje się nową normą. Postarają się też spojrzeć
na drugą stronę rekrutacji, czyli perspektywę Hiring Managerów. Porozmawiają o
słynnym ‘feedbacku po rozmowie’ – bardziej jest czy go nie ma? I o tym kto się
bardziej stresuje onboardingiem: nowozatrudniony Tech Writer czy raczej Manager
;)

### Zapisy

Aby wziąć udział w wydarzeniu należy wypełnić formularz zgłoszeniowy oraz dać
znać organizatorom, by zamówili odpowiednią ilość pizzy ;)

Formularz do rejestracji znajdziecie
[pod tym linkiem](https://docs.google.com/forms/d/e/1FAIpQLSeYhUioth2HvPJk0nqYMNcTKK8Nh2G2aZoYEjZQi6ut-EBHow/viewform).

Zapraszamy w imieniu organizatorów!
