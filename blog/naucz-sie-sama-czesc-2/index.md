---
title: "Naucz się sam(a) - część 2"
date: "2014-04-02"
categories:
  - "dobre-praktyki"
  - "przyklady"
  - "warsztat"
tags:
  - "edukacja"
  - "kariera"
  - "literatura"
  - "szkolenia"
coverImage: "ksiazki.jpg"
---

Skąd czerpać wiedzę o komunikacji technicznej? Prezentujemy kolejną ciekawą propozycję kształcenia w modelu Adama Słodowego. I mojka.

Ostatnimi czasy zacząłem wgryzać się w temat samodokształcania w dziedzinie Technical Writingu. Jak już zostało ustalone, kursów, które mogłyby rozwinąć naszą wiedzę w tej materii jest jak na lekarstwo (albo ja słabo szukałem). Poza wspomnianym w poprzednim [poście](http://techwriter.pl/naucz-sie-sama/) kursem na Wikiversity, ciężko znaleźć coś sensownego w sieci.

Jeśli chodzi o tradycyjne szkolenia, to możemy wziąć udział w dwudniowym szkoleniu w Katowicach, które kosztuje “tylko” 2500 zł netto ([http://ittraining.pl/szkolenia/wytworzyc_system/szkolenia_praktyczne/komunikacja_techniczna_i_tworzenie_dokumentacji_oprogramowania](http://ittraining.pl/szkolenia/wytworzyc_system/szkolenia_praktyczne/komunikacja_techniczna_i_tworzenie_dokumentacji_oprogramowania)). Poza tym pustynia.

Osoby, które rozpoczynają dopiero edukację wyższą mają odrobinę lepiej. Mogą pomyśleć o studiach na Instytucie Filologii Angielskiej UJ. Od roku akademickiego 2013/2014 na studiach magisterskich są prowadzone kursy przygotowujące do tworzenia dokumentacji technicznej. Program został opracowany wspólnie z firmą Motorola ([http://www.ifa.filg.uj.edu.pl/aktualnosci/-/journal_content/56_INSTANCE_A0MXPtrnu5sy/4285783/23736287](http://www.ifa.filg.uj.edu.pl/aktualnosci/-/journal_content/56_INSTANCE_A0MXPtrnu5sy/4285783/23736287)).

W związku z tym, że wszelkie powyższe rozwiązania są dla mnie albo niekompletne, albo za drogie, albo niedostępne, postanowiłem rozeznać temat “literatury branżowej”. Przeczesałem trochę internet w poszukiwaniu rekomendacji od kolegów i koleżanek po fachu. Na blogu [I’d Rather Be Writing](http://idratherbewriting.com/), znalazłem całkiem obszerną listę książek, z którymi warto się zapoznać. Możemy tam znaleźć 40 pozycji o różnej tematyce, poczynając od Technical Writingu, poprzez wytyczne dotyczące stylu pisania, a kończąc na zarządzaniu treścią. Zainteresowanych odsyłam do wpisu na blogu [http://idratherbewriting.com/2010/09/10/40-foundational-books-for-technical-writing/](http://idratherbewriting.com/2010/09/10/40-foundational-books-for-technical-writing/) .

Natrafiłem również na ciekawy wątek na forum [Technical Writing World](http://www.technicalwritingworld.com/). Można z niego wyłuskać parę ciekawych pozycji. Można go znaleźć pod tym linkiem [http://technicalwritingworld.com/forum/topics/list-of-books-every-technical?id=6394117%3ATopic%3A5485&page=1#comments](http://technicalwritingworld.com/forum/topics/list-of-books-every-technical?id=6394117%3ATopic%3A5485&page=1#comments).

Im dłużej drążyłem temat, tym większy miałem mętlik w głowie - tyle ciekawych pozycji do ogarnięcia, kiedy to zrobić? W końcu przestałem szukać i z materiału, który udało mi się już znaleźć postanowiłem wreszcie coś wybrać i zamówić. Wtedy pojawiła się druga kwestia - gdzie to zamówić? W związku z tym, że upatrzone książki są w języku angielskim (surprise, surprise), to na pewno będą drogie albo ciężko je będzie znaleźć. Wtedy przypomniała mi się pewna strona, którą niedawno polecił mi znajomy. Jest to inicjatywa o nazwie Better World Books ([http://betterworldbooks.com/](http://betterworldbooks.com/)). Można tam znaleźć książki nowe i używane, często w świetnym stanie. Jest ich naprawdę sporo, do tego są w przystępnych cenach. A co z kosztami wysyłki do naszego ukochanego kraju? To jest właśnie najlepsze… “FREE shipping worldwide”! Zatem przystąpiłem do wypełniania koszyka. Zastosowałem prostą zasadę popularności - starałem się zacząć od publikacji, na które natknąłem się więcej niż raz. Na tej podstawie powstała moja pierwsza lista zakupów, którą przedstawiam poniżej:

1. **Managing Enterprise Content: A Unified Content Strategy** by Rockley, Ann
2. **Handbook of Technical Writing** by Alred, Gerald J. / Brusaw, Charles T. / Oliu, Walter E
3. **Eats, Shoots & Leaves: The Zero Tolerance Approach to Punctuation** by Truss, Lynne
4. **Technical Writing 101 : A Real-World Guide to Planning and Writing Technical Documentation** by Alan S. Pringle, Sarah S. O'Keefe

Wszystkie książki są używane. Za całość zapłaciłem 115 zł. Według mnie jest to cena jak najbardziej do przyjęcia. Paczka została przygotowana i wysłana w ciągu 2 dni. Teraz czekam na dostawę :) Zachęcam do odwiedzenia strony.

Na koniec dorzucę jeszcze jedną propozycję do poczytania, **Microsoft Manual of Style**. Jest to zestaw wytycznych do pisania dokumentacji, które stosuje Microsoft. Niekoniecznie trzeba przeczytać od deski do deski i wszystko stosować, ale na pewno można się odnosić do poszczególnych rozdziałów kiedy mamy wątpliwości czy aby na pewno powinniśmy tą kropkę postawić właśnie w tym miejscu. Dzięki temu, jeśli ktoś nam coś zarzuci, to zawsze można mieć “podkładkę”, że u Billa też tak robią ;)

Pozdrawiam

mojk
