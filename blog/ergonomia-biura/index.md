---
title: 'Jak wyposażyć gabinet do pracy zdalnej? Biurka elektryczne i inne wynalazki'
authors: niewiarowski
date: '2025-03-23'
tags:
  - 'organizacja-pracy'
  - 'ergonomia'
  - 'praca-zdalna'
coverImage: 'upload_0000.png'
---

Swego czasu epidemiologiczne zawirowania sprawiły, że wiele osób poznało pracę zdalną w większym zakresie niż kiedykolwiek wcześniej. Dla niektórych jest to zapomniany epizod, a inni świadomie postawili na taki styl pracy i życia. Jak dostosować swój gabinet, żeby zapewnić sobie jak najbardziej komfortową pracę zdalną i hybrydową? Dla mnie praca zdalna to codzienna rzeczywistość. Chętnie opowiem o tym, czego dowiedziałem się o biurkach elektrycznych i innych akcesoriach ułatwiających życie w biurze.

<!--truncate-->

Mam nadzieję, że po przeczytaniu tego artykułu łatwiej zdecydujesz czy warto mieć biurko elektryczne i na co zwrócić uwagę, jeśli interesuje Cię taki zakup. Temat ergonomii pracy to rozległy temat, którego ten artykuł nie wyczerpuje. Dostaniesz garść obserwacji i odniesień do źródeł, z którymi możesz się zapoznać, jeśli potrzebujesz zgłębić dany temat. 

## Wstęp
Czy warto jest zainwestować w biurko elektryczne i dodatki, w które możesz wyposażyć gabinet?
Widzę dwie drogi :-) Którą wybierzesz?
![](images/Pasted_image_20250323115915.png)
**Przykładowa ścieżka decyzyjna w kwestii ergonomii biura. Nie każdy gadżet jest obowiązkowy, a doposażanie odbywa się stopniowo, na przestrzeni kilku lat. Narysowane w DrawIO.** 

Jeśli wybierasz opcję drugą, zapraszam Cię w podróż po rozmaitych gadżetach, w które możesz wyposażyć swoje biuro. Zacznijmy od największego gabarytowo sprzętu, czyli biurka. Opowiem o aspektach, na które warto zwrócić uwagę i wrażeniach z użytkowania.

## Biurko elektryczne

### Aspekty zdrowotne i czy warto
Biurko elektryczne stanowi uzupełnienie zdrowego stylu życia. Doceniam możliwość jednoczesnej pracy i pełnego wyprostowania się. Daje to urozmaicenie w czasie dnia pracy. Przy pewnych czynnościach opcja na stojąco jest jak najbardziej wskazana, np.: podczas wideokonferencji lub webinarów.
Do pewnych zadań jednak wolę usiąść. Nie wiem czy to kwestia przyzwyczajenia i bariera mentalna. "Muszę do tego przysiąść" - podczas rysowania notatek graficznych na biuwarze czy podczas pisania dokumentacji raczej siedzę. Przy sprawdzaniu tego co napisałem częściej podnoszę biurko. 
Z całą pewnością elektryczne biurko na niewiele zda się, jeśli prowadzisz niezdrowy tryb życia. Jest to tylko jeden z elementów, które mogą mieć pozytywny wpływ na Twoje zdrowie, ale to od użytkownika zależy czy faktycznie będzie później wykorzystywać okazje by, pracować na stojąco.
### Blat

#### Szerokość i głębokość
Tu nie ma wielkiej filozofii. Na bazie tego ile masz sprzętu, monitorów i dostępnego miejsca w pokoju, wybierasz odpowiednią szerokość blatu. Głębokość nie powinna być mniejsza niż 70 cm. 

#### Grubość i rodzaj
Na rynku jest bardzo duży wybór materiałów. Ja wybrałem dość cienki blat z odpornego tworzywa sztucznego. Opcją tańszą byłaby płyta pilśniowa. Do najdroższych opcji należy blat z drewna dębowego.

#### Przycięcie
Ja zdecydowałem się na przycięcie blatu od strony ściany, żeby można było poprowadzić kable nawet jeśli biurko jest mocno dosunięte. Jeśli po Twoim domu biegają dzieci, być może warto pomyśleć nad wyborem zaokrąglonych narożników blatu. Bezpieczeństwo ponad wszystko!

#### Szuflady i półki
Można też wybrać blat z szufladą lub podwieszaną półką, na której możesz ustawić komputer stacjonarny. Warto przemyśleć gdzie będziesz trzymać laptopa czy komputer. Niektórzy trzymają zamknięty laptop na półce pod blatem i polegają tylko na monitorach zewnętrznych.

#### Prowadzenie przewodów, organizer
Podstawowa zasada jest taka, że nie chcemy trzymać na widoku kabli, ładowarek, stacji dokujących. W biurku koniecznie organizer, np.: rodzaj koszyka pod blatem, gdzie możesz bezpiecznie odłożyć te sprzęty. 
Do poprowadzenia kabli pomocne jest przycięcie biurka z tyłu lub otwory w blacie, dzięki którym łatwo zainstalujesz kable od monitorów. Zwróć uwagę na bezpieczne i estetyczne poprowadzenie kabli pod spodem.  
#### Moduł z gniazdami
Dodatkowo, w otworze biurka możesz mieć wyjście z ładowarką do telefonu, lampki czy mikrofonu. 

#### Biuwar i mazaki
Za element ergonomii uważam też leżący na blacie arkusz papieru, na którym robię notatki i rysunki poglądowe. Jeśli interesuje Cię ten aspekt, zapraszam do przeczytania artykułu o [robieniu notatek wizualnych](https://techwriter.pl/notatki-graficzne/).

### Silniki
Jest to najdroższy i najistotniejszy element biurka, warto przemyśleć parę kwestii zanim zdecydujesz się na zakup.

#### Udźwig
Weź pod uwagę liczbę monitorów, wagę komputera i innych akcesoriów. Niektóre silniki potrafią dźwignąć 70 kg! Mimo ich dużej siły, proszę nie używaj ich jako windy i nie siadaj na blacie, zwłaszcza gdy jest on w ruchu ;)

#### Szybkość
Niby trywialny aspekt ale ważny. Niektóre silniki biurek działają powoli i długo czekasz aż osiągnięta zostanie właściwa wysokość. 

#### Zakres wysokości
To jeden z ważniejszych parametrów. Pamiętaj, że dla ergonomicznego ustawienia potrzebujesz móc pracować z łokciami pod kątem prostym. 
Jeśli będziesz wspólnie z kimś korzystał z biurka, zwróć uwagę czy dla dostępny zakres wysokości pozwala wygodnie pracować na siedząca i na stojąco.
#### Kontrola wysokości, nastawy
To wygodna opcja. Zamiast trzymać przycisk góra/dół aż blat osiągnie właściwą wysokość, możesz zdefiniować kilka potrzebnych wysokości. Wciskasz przycisk z numerem, a blat wędruje na zdefiniowana wysokość.
Nie wyobrażam sobie biurka bez tej opcji :-)
#### System antykolizyjny
To bardzo ważna opcja, szczególnie, jeśli po domu kręcą się zwierzęta lub dzieci. Gdy w trakcie opuszczania blatu wykryty zostanie opór, urządzenie zatrzyma się i cofnie. Jest to ważne z punktu widzenia bezpieczeństwa. Już kilka razy zdarzyło mi się postawić np.: kubek na szafce pod blatem i opuszczając biurko o mały włos bym go zmiażdżył (o czym trudno się zorientować, jeśli masz założone słuchawki wygłuszające). Na szczęście jednak dla mnie, system antykolizyjny za każdym razem zadziałał jak należy.
#### Gwarancja
Warto też zwrócić uwagę na gwarancję, żeby się nie okazało, że po roku użytkowania silnik wyzionie ducha i nie będziesz móc dostosować blatu bez wymiany silnika.
#### Instrukcja stania na dwóch nogach
To ciekawe, ale okazuje się, że większość ludzi nie potrafi stać prawidłowo. Garbią się, stoją na jednej nodze, przekrzywiają się i wyciągają szyję do przodu, bo ustawili monitor za daleko od oczu, mają klawiaturę zbytnio wysuniętą w przód. 
Łokcie powinny być pod kątem prostym (większość ludzi ma je uniesione wyżej co skutkuje napięciami mięśni). Najlepiej wystawić jedną nogę w przód i delikatnie balansować przód-tył. Po jakimś czasie zamień nogi. Staraj się nie przeciążać jednej ze stron. Barki powinny być trzymane naturalnie, bez przesadnego wypinania klatki i nadmiernego ściągania łopatek.
Odpowiednie ustawienie odcinka szyjnego zależy od wysokości na jakiej znajduje się monitor, co omówimy za chwilę.
## Monitory
Większość osób pracujących nad dokumentacją potrzebuje więcej niż jednego monitora. Ile ich potrzeba i jak je ustawić? Dowiesz się tego z następnego rozdziału.

### Więcej niż jeden
Dużo czasu zajęło mi wybranie odpowiednie ustawienia monitorów. Korzystam z monitora laptopa po lewej stronie i dwóch monitorów na statywach: jeden ustawiony na wprost i drugi po prawej. 
Czasem na początku można się pogubić, bo nie wiesz gdzie patrzeć i zdarzy Ci się dłużej szukać odpowiedniej aplikacji na jednym z monitorów. Dobrze jeśli monitory mają specjalizację, np.: większość komunikatorów obsługujesz na laptopie, główną treść oglądasz na monitorze na wprost, a po prawej masz materiał do porównywania z główna treścią.
Monitory ustawione są po półkolu i te boczne są pod kątem, żeby obracając głowę mieć monitory w podobnej odległości od oczu.

![](images/Pasted_image_20250121001726.png)
[PNS 15: Stanowisko pracy z wieloma monitorami - Conwork](https://conwork.pl/pns-15-stanowisko-pracy-z-wieloma-monitorami/)
### A może jeden ale duży?
Podobno lepszą opcją niż mieć obszar roboczy podzielony między wieloma ekranami, lepie jest mieć jeden bardzo szeroki monitor. Są też dostępne monitory o zakrzywionej powierzchni, niemniej nie testowałem ich. Podobno też dobrze się na nich gra w gry komputerowe.

### Monitor w orientacji pionowej
Większość nowych monitorów można obrócić do orientacji pionowej. Ta opcja dobrze sprawdza się przy czytaniu PDFów. Treść główną czytam na monitorze z przodu i porównuję PDF po prawej stronie - przyjemnie się to wtedy wyświetla. Zbliża się czas recenzji materiału? Czas obrócić monitor ;-)

### Wysokość monitora względem oczu

![](images/Pasted_image_20250121001131.png)
[Computer Monitor - Office Ergonomics - Grand Valley State University](https://www.gvsu.edu/officeergonomics/computer-monitor-8.htm)

Ważne, żeby górne krawędzie monitorów były nieco poniżej linii wzroku. Ma to wpływ na mięśnie karku i zmęczenie mięśni poruszających oczami. Jeśli korzystasz z monitora laptopa, postaraj się ustawić go na podobnej wysokości co reszta monitorów. Pomoże Ci w tym podstawka pod laptopa albo kilka encyklopedii :)
W przypadku monitorów zewnętrznych można zakupić ramię dla lepszej regulacji wysokości.

### Wysokość blatu od łokci
Podczas pisania łokcie powinny być pod kątem prostym, nadgarstki proste. Ciężko osiągnąć optymalną wysokość blatu i monitorów jeśli korzystasz z tradycyjnego biurka (chyba, że blat jest na właściwej wysokości i masz do dyspozycji ramię do regulacji wysokości monitorów, bo fabryczne statywy nie zawsze mają wtedy właściwy zakres).

### Ustawienie monitorów względem okna
O ile nie pracujesz w piwnicy, musisz wziąć pod uwagę okno. Wiadomo, że każdy ma różne warunki lokalowe, warto natomiast pamiętać, że monitor na tle okna będzie problematyczny. Latem światło będzie wpadać i będzie różnica jasności między monitorem i tłem, co jest męczące dla wzroku. Można stosować zasłony i rolety, ale wtedy siedzisz w ciemni, bo unikasz problematycznych blasków światła. Lepiej jeśli okno masz po lewej lub prawej stronie od Twoich monitorów.


## Klawiatura
Swego czasu uświadomiłem sobie, że nie byłem zadowolony z ówczesnej klawiatury. Zajmowała dużo miejsca, klawisze były płaskie i bolały mnie palce po całym dniu pisania. Poszukałem klawiatury bez sekcji klawiszy numerycznych, bo nacodzień prawie z nich nie korzystałem. 
Musiałem przewartościować moje życie i odpowiedzieć sobie na takie pytania:
- Klawiatura pełna, 85%, 70% a może 65%?
- Klawiatura membranowa (cicha) czy mechaniczna (bardzo głośna)? 
- Jak wysokie powinny być klawisze i jaki powinny mieć kształt?
- Typ mechanizmu klawisza?
- Czy potrzebuje podświetlenia w wielu kolorach?
Klawiatura powinna być blisko krawędzi biurka, litera V wycelowana w pępek.
## Mysz
Miałem ten prozaiczny problem, że pod dłuższym użytkowaniu przycisk przewijania stracił swoją dokładność. Gdy przewijałem strony internetowe i PDFy albo przeskakiwałem na daleko, albo mysz nie rejestrowała moich ruchów w ogóle. Wybrałem jakąś mysz gamingową, co poprawiło moje doświadczenia w tym zakresie. Kółko myszy znów zaczęło mnie słuchać i odzyskałem pełną kontrolę przewijania ekranu. Mysz jest też wyposażona w dwa dodatkowe przyciski, które skrzętnie ustawiłem, by uruchamiały aplikację Obsidian i rzut ekranu w Snagicie :-)

## Ergonomiczne krzesło
Przede wszystkim warto wypróbować takie krzesło przed zakupem. Gdy je prawidłowo ustawisz, nogi będą pod kątem prostym podczas gdy siedzisz. Z tego co się dowiedziałem, ręce nie powinny spoczywać na podłokietnikach kiedy pracujesz, służą one za podparcie gdy odchylasz się do tyłu.
Podczas odchylania się można użyć podparcia na głowę. 
Im więcej opcji regulacji ma Twoje krzesło, tym wyższa jego cena. 
Dobrą opcją jest siedzieć na nadmuchanej poduszce, co pozwala plecom na większy zakres ruchu. Niektórzy okresowo siadają na piłce fitness. Są też na rynku różne narzędzia tortur, takie jak klęcznik, którego nie zalecam. 

### Dragonfly
Ciekawą propozycją jest dragonfly, pozwalający na aktywne siedzenie i przyjmowanie różnych pozycji.


## Gadżety

### Mata relaksacyjna
Do stania na ziemi przyda się mata relaksacyjna.


### Słuchawki wygłuszające
Korzystam ze słuchawek z opcją "noise-cancelling". Nie wiem zdrowe dla uszu jest bombardowanie ich szumem. Efekt uboczny jest taki, że jak zdejmiesz słuchawki to zaczynasz słyszeć każde najmniejsze stuknięcie. Tak czy inaczej, słuchawki takie pomagają Ci przetrwać dzień, gdy za oknem ogrodnik kosi trawę albo słyszysz hałas pobliskiej budowy czy też sasiad z kolegami testują nowe wiertła.

### Podnóżek




# Linki do materiałów

## Playlista YouTube

Biurko, monitory i postawa
https://www.youtube.com/watch?v=GywwAnQj-kA&list=PLWT2ANgf6EmKgfeF2dvwPZxDxEjII2UuC&pp=gAQB

Szczególnie warto zwrócić uwagę na film "Best Way to Setup My Dual Monitors?" Davida Zhanga:
![](images/Pasted_image_2020250121001319.png)
https://www.youtube.com/watch?v=l1N3jlgqcQ4

Polecam cały kanał Oliviera Girarda, który jest fizjoterapeutą i dzieli się fachową wiedzą na każdy możliwy temat związany z pracą przy biurku:
https://www.youtube.com/@OlivierGirard

Nie wiesz czy potrzebujesz zagłówka w fotelu? Czy potrzebujesz podłokietników i jak z nich korzystać? Jak wybrać podnóżek? Jak prawidłowo siedzieć przy biurku i przy nim stać? Jak ustawić monitory dla najlepszego widzenia i postawy? Na te i inne pytania znajdziecie odpowiedź na jego kanale. Mnie tam przekonuje to, co on mówi, ale jestem laikiem w tym temacie:) 

## Artykuły

Lista w większości angielskich artykułów, które okazały się pomocne.

### Genialny przewodnik o ustawianiu wielu monitorów obok siebie
https://www.crypticbutter.com/arrange-dual-monitors-ergonomics

### Pozostałe artykuły o ustawianiu wielu monitorów
https://www.autonomous.ai/ourblog/full-guide-for-a-triple-monitor-desk-setup

https://thenaturehero.com/triple-monitor-desk-setup/

https://homeofficeapproved.com/desk-size-for-two-or-three-monitors/

[Brateck - Monitor Mounts, TV Mounts, Office Ergonomic Accessories, Pro AV Solutions](https://www.brateck.com/en/news&blog-detail/2024-diy-workspace-upgrade-step-by-step-guide-to-achieving-the-optimal-monitor-positioning)

https://conwork.pl/stanowisko-pracy-z-wieloma-monitorami/

### Postawa przy biurku

(https://www.gvsu.edu/officeergonomics/computer-monitor-8.htm)

### Ustawienie biurka względem okna
https://www.thesmarterhomeoffice.com/home-office-desk-facing-the-window-no/

https://thenaturehero.com/desk-facing-window/
