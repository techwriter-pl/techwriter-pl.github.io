---
title: 'Zapraszamy na październikowy MeetContentKRK'
authors: tprus
date: '2023-10-11'
tags:
  - 'news'
  - 'z-kraju'
  - 'dokumentacja'
  - 'meetcontent'
  - 'spolecznosc'
coverImage: 'MeetContentKRK_pazdziernik.png'
---

Czy twoje narzędzie do dokumentacji przyprawia cię o ból głowy? Czujesz, że to dobry czas na zmiany, ale nie wiesz gdzie i jak zacząć?

Wybór idealnego narzędzia do dokumentacji to zawsze twardy orzech do zgryzienia. Dlatego **MeetContentKRK** przychodzi z pomocą (i prezentacją), która zainspiruje cię do zmian i pokaże jak je przeprowadzić.

Tym razem spotykamy się w **Forte Spaces** przy **ul. Krupniczej 3 w Krakowie**, gdzie przy pizzy i napojach możesz porozmawiać o narzędziach do dokumentacji (i nie tylko) oraz powymieniać się doświadczeniami i pomysłami z innymi twórcami treści.

**Pamiętajcie o obowiązku rejestracji. Link do formularza znajdziecie poniżej.**

<!--truncate-->

Po dłuższej przerwie, MeetContentKRK powrócił z nowymi tematami i przestrzenią,
w której wszyscy entuzjaści contentu mogą wymieniać się doświadczeniami i
pomysłami.

## A w tym miesiącu

*Dokumentacyjne przeprawy: Jak PubNub zmienił swoje narzędzie do dokumentacji.*

Dołącz do drużyny PubNub podczas podróży ku zmianie narzędzia do dokumentacji. Zobacz jakie decyzje musieli podjąć i jakie kroki zaplanować, żeby cała wyprawa zakończyła się sukcesem. Zachęcamy do wymiany swoich własnych doświadczeń z narzędziami i dokumentacją!

Prezentację prowadzi **Michał Olender**, od 2021 technical writer z wyboru, pasjonat dobrego jedzenia, gier komputerowych i nietypowych klawiatur. 

## Kiedy i gdzie
**Data**: 19.10.2023
**Czas**: 18:00 
**Miejsce**: Forte Spaces, Krupnicza 3, Kraków

## Kilka słów o sponsorach
16 spotkanie MeetContentKRK jest sponsorowane przez Box i Forte Digital.

### Box
Box po raz pierwszy zaistniał na rynku w 2005 roku. Oferuje dostęp do informacji z każdego miejsca i ułatwia współpracę przy wykorzystaniu narzędzi do zarządzania zawartością online, która umożliwia organizacjom usprawnienie procesów biznesowych i wspiera codzienną pracę. Dzisiaj baza klientów Box liczy 97,000 firm – a to dopiero początek. 

#### Forte Digital
W DNA Forte Digital  znajdziesz pierwiastek polski, skandynawski i oczywiście technologiczny. Forte Digital powstało w 2017 roku jako owoc udanej współpracy polskich i norweskich założycieli. Od tego czasu z powodzeniem czerpie to co najlepsze ze swoich kultur, a od niedawna w swoich szeregach ma koleżanki i kolegów z Danii oraz Niemiec.
Forte Digital skupia się  najczęściej na projektach dotyczących obszaru e-commerce w pełnym zakresie realizacji – development i consulting IT oraz design. 

#### Formularz rejestracji
Aby zapisać się na wydarzenie, skorzystaj z [formularza](https://forms.gle/8ykC4YWErUhh6Xx4A).

## Dlaczego te spotkania mogą być dla Ciebie?
Każde ze spotkań ma na celu pogłębianie wiedzy uczestników, wymianę doświadczeń i ciekawych pomysłów z szeroko pojętej branży tworzenia treści.

Rozumiemy, że nie wszyscy jesteśmy obdarzeni prężnym zespołem, który tworzy społeczność praktyków w naszych dziedzinach, dlatego staramy się stać czymś tego rodzaju, aby wypełnić tę lukę.

Po każdym spotkaniu następuje część nieformalna, dzięki czemu wszyscy uczestnicy mają czas na zadawanie pytań, dyskusję lub po prostu nawiązanie kontaktów.

## MeetContentKRK - o nas
MeetContentKRK to odgałęzienie dobrze znanej konferencji soap!. Wspólnie z MeetContentWRO dążymy do stworzenia społeczności profesjonalistów pracujących z treściami produktowymi w obszarach Tech i IT.

## Skontaktuj się z organizatorem

Organizatorom zależy, by spotkania były istotne i przybliżały tematy, które są dla Was interesujące. Możecie zgłosić temat, a my dołożymy wszelkich starań, aby znaleźć prelegentów, którzy będą mogli o nim porozmawiać. Możecie także sami zostać prelegentami na jednym z naszych spotkań.