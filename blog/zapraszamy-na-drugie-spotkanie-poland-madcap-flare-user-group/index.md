---
title: "Zapraszamy na drugie spotkanie Poland MadCap Flare User Group"
date: "2017-08-30"
categories:
  - "news"
  - "narzedzia"
  - "warsztat"
  - "z-kraju"
tags:
  - "aplikacje"
  - "edukacja"
  - "spolecznosc"
  - "technologie"
coverImage: "laughing-children.jpg"
---

Okres wakacyjny oznacza wszechobecne rozluźnienie, nie tylko w branży tech comm. Ten przyjemny stan już niestety za nami, ale nie smućcie się, bo mamy dla Was dobrą informację. Polska grupa użytkowników MadCap Flare, prowadzona przez [3di Poland](http://3di.com.pl), organizuje kolejne spotkanie, na które, jako oficjalny patron medialny, serdecznie zapraszamy.

## Kilka słów o grupie

Poland MadCap Flare User Group tworzy miejsce, w którym użytkownicy [MadCap Flare](http://www.madcapsoftware.com/products/flare/) z Polski mogą dzielić się swoim doświadczeniem i pomysłami oraz rozwiązywać wspólnie problemy z jakimi się spotykają. Grupa skierowana jest do osób, które pracują na co dzień z Flarem, czy to na poziomie podstawowym czy zaawansowanym, albo słyszały o tym narzędziu i chciałyby dowiedzieć się więcej na jego temat.

O tym jak wyglądają poszczególne spotkania decydują uczestnicy. W zależności od poruszanych zagadnień, spotkanie może przyjąć formę prezentacji, panelu dyskusyjnego lub warsztatu. Organizatorzy chcą, aby członkowie aktywnie uczestniczyli w spotkaniach i wspólnie budowali grupę.

Więcej informacji znajdziecie w [naszym wpisie ogłaszającym start grupy](http://techwriter.pl/rusza-poland-madcap-flare-user-group/).

## Termin i miejsce spotkania

Spotkanie odbędzie się **28 września 2017** w [T.E.A. Time BrewPub](http://www.teatimebrewpub.pl/) w Krakowie. Start o godz. **18:00**.

<iframe style="border: 0;" src="https://www.google.com/maps/embed?pb=!1m18!1m12!1m3!1d2561.933868502614!2d19.934416115936372!3d50.05007012401351!2m3!1f0!2f0!3f0!3m2!1i1024!2i768!4f13.1!3m3!1m2!1s0x47165b6eb9aba343%3A0x98f6f56f112059ac!2sTEA+Time!5e0!3m2!1sen!2spl!4v1503644734552" width="400" height="300" frameborder="0" allowfullscreen="allowfullscreen"></iframe>

## Temat spotkania

Tematem drugiego spotkania będą opowieści uczestników o tym w jaki sposób korzystają z Flare'a. Jeśli nie wiecie do końca jak skonstruować swoją historię, poniższe pytania mogą Wam w tym pomóc:

- Dlaczego używacie Flare'a?
- Czy używacie szablonów?
- Jakie tworzycie dokumenty?
- Jak pracuje Wasz zespół?
- Czy tłumaczycie dokumentację? Jeśli tak, to w jaki sposób dostarczacie treść do tłumaczenia?
- Czy stosujecie jakąś automatyzację?
- Co jest w Waszym projekcie wyjątkowego?
- Co Wam przysparza najwięcej problemów?
- Co chcielibyście zmienić we Flarze?

To nie będzie prezentacja jednej osoby zakończona oklaskami, tylko dyskusja z wymianą doświadczeń. Przynieście laptopy, jeżeli chcecie innym coś pokazać, będzie na to czas.

## Rejestracja i udział

Udział w spotkaniach jest całkowice bezpłatny. Nie jest wymagana wcześniejsza rejestracja, ale organizatorzy zachęcają, żeby dołączyć do [wydarzenia na Facebooku](https://web.facebook.com/events/126574457969772). Dzięki temu będzie im łatwiej ocenić liczbę uczestników.

Organizatorzy przewidują dla każdego kupon na drinka i kawałek pizzy. Mała rzecz, a cieszy ;)

## Poprzednie spotkania

Spotkanie inauguracyjne grupy odbyło się 13 czerwca 2017 w krakowskim T.E.A. Time BrewPub. Uczestnicy mieli okazję podyskutować o tym jak powinna wyglądać grupa i jej spotkania oraz posłuchać o konferencji [MadWorld 2017](http://techwriter.pl/madworld-2017-relacja/). Krótką relację z tego wydarzenia znajdziecie [tutaj](http://techwriter.pl/pierwsze-spotkanie-poland-madcap-flare-user-group/).

## Dołącz do grupy i bądź na bieżąco

Poland MadCap Flare User Group jest całkowicie darmową i otwartą dla wszystkich grupą. W celu dołączenia, wystarczy poprosić o dodanie do [grupy na Facebooku](https://web.facebook.com/groups/PLFUG/). Na profilu grupy pojawiają się wszystkie ważne informacje związane z jej działalnością. Jeśli nie posiadacie konta na Facebooku, możecie skontaktować się z 3di Poland [mailowo](mailto:plfug@3di.com.pl) i zadeklarować chęć wstąpienia w szeregi PLFUG.

W ostatnim czasie, MadCap Software uruchomił na Slacku [społeczność dla grup użytkowników Flare'a na całym świecie](https://forums.madcapsoftware.com/viewtopic.php?f=13&t=29380). Oprócz ogólnych kanałów, istnieje również osobny kanał dla Poland MadCap Flare User Group. Jeśli korzystacie ze Slacka i chcecie dołączyć do społeczności, skontaktujcie się z organizatorami.



Do zobaczenia w T.E.A. Time!
