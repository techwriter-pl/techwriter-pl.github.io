---
title: 'Każdy z nas miewa gorsze dni...'
authors: mojk
date: '2016-11-25'
tags:
  - 'news'
  - 'ze-świata'
  - 'humor'
  - 'praca'
  - 'społeczność'
coverImage: 'man-857502_640.jpg'
---

Nie mamy wątpliwości, że Technical Writer to jeden z najlepszych, o ile nie
najlepszy, zawód na świecie.

<!--truncate-->

Potwierdzeniem tego może być raport przedstawiający 200 najlepszych zawodów w
Stanach Zjednoczonych, przygotowywany co roku przez portal
[CareerCast.com](http://www.careercast.com/). W 2015 roku nasza zacna profesja
znalazła się na 24. pozycji, tym samym przesuwając się o 8 oczek w górę w
stosunku do roku poprzedniego. Twórcy raportu brali pod uwagę takie czynniki jak
środowisko pracy, dochód, perspektywy zatrudnienia i stres. Więcej szczegółow
o metodologii znajdziecie
[tutaj](http://www.careercast.com/jobs-rated/2015-jobs-rated-methodology), a sam
raport za rok 2015
[tutaj](http://www.careercast.com/jobs-rated/jobs-rated-report-2015-ranking-top-200-jobs).

Jak widać, są powody do radości, ale... W naszym zawodzie zdarzają się też
gorsze dni kiedy zastanawiamy się, mówiąć delikatnie, czy nie rzucić tego
wszystkiego i wyjechać w Bieszczady, a potem najlepiej nie wracać. Powody są
różne - a to SME nam nie odpisuje od tygodnia, a to narzędzie sypie błędami, a
to wszystko musi być na wczoraj. Można by wymieniać w nieskończoność. Jakiś czas
temu pisaliśmy o problemach z jakimi mierzy się Technical Writer w
artykule [Żywot dokumentalisty poczciwego, czyli wyzwanie to pisanie](http://techwriter.pl/zywot-dokumentalisty-poczciwego-czyli-wyzwanie-to-pisanie/).

Co robić w takich sytuacjach? Nie każdy z nas ma możliwość wylać swoje żale
koleżance lub koledze po fachu. W szczególności dotyczy to osób, które są
jedynymi Tech Writerami w całej firmie. Jak wiadomo, zbyt długie duszenie w
sobie negatywnych emocji może być szkodliwe dla naszego zdrowia. Poza tym, nie
każdy tak potrafi - "czasami człowiek musi, inaczej się udusi" 😊

Wtedy na ratunek przychodzi nam internet, a dokładniej profil
[TheDocShit](https://twitter.com/thedocshit) na Twitterze, który niedawno
odkryliśmy. Patrząc na jego opis, nie można mieć wątpliwości, że powstał właśnie
po to, żeby nasza dokumentacyjna brać miała miejsce, w którym może dać upust
swoim negatywnym emocjom.

Profil powstał dopiero we wrześniu tego roku, ale już można na nim znaleźć kilka
ciekawych tweetów, które bardzo dobrze oddają frustracje przeciętnego Tech
Writera.

https://twitter.com/thedocshit/status/783677448076525568

https://twitter.com/thedocshit/status/789032158199447552

https://twitter.com/thedocshit/status/783962877799661568

Zachęcamy do śledzenia profilu oraz podsyłania autorowi własnych przykładów
"wyzwań" z jakimi się mierzycie. Podejrzewamy, że macie się czym dzielić 😉
