---
title: "Langłydż - part siks"
date: "2014-04-25"
categories: 
  - "warsztat"
  - "z-przymruzeniem-oka"
tags: 
  - "humor"
  - "jezyk"
coverImage: "lesson6.jpg"
---

Jeżeli marzysz o karierze menedżera w korporacji to musisz zapamiętać to słowo.  Albowiem różne mogą być proweniencje napotkanych dependencji. Wszelakie mogą być również ich konsekwencje.

**Dependencja** (nie mylic z [impedancją](http://pl.wikipedia.org/wiki/Impedancja)) \[od ang. _dependency_\] - wbrew tej [definicji z wikipedii](http://pl.wikipedia.org/wiki/Dependencja) nie ma nic wspólnego z polityką.  No dobrze, czasem ma, ale tylko "polityką" biurowo-korporacyjną...

Nam chodzi jednak o [coś takiego](http://en.wikipedia.org/wiki/Dependency_(project_management)).

Po polsku nazywa się to po prostu "zależność". Tylko że zdanie "nie mogę zacząć tego robić bo czekam", nie brzmi tak dobrze, jak "nie mogę zacząć tego robić z powodu dependencji projektowych", prawda?

W praktyce dependencja to idealny pretekst do nie zrobienia czegoś, ewentualnie zwołania spotkania w celu zrzucenie odpowiedzialności na kogoś innego.

Generalnie jednak, jeżeli chcecie robić w pracy coś sensownego, to im mniej dependencji tym lepiej. Uniknąć ich raczej się nie da. Co prawda istnieją znane marki zbudowane wokół mitu braku dependencji ...

[![TheIndependent](images/TheIndependent.jpg)](http://www.independent.co.uk/)

... [ale to tylko pozory](http://pl.wikipedia.org/wiki/The_Independent) :).

 

Patrz również: _impaktować_
