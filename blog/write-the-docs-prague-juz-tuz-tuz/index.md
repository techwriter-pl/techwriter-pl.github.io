---
title: "Write the Docs Prague już tuż tuż"
date: "2018-08-21"
categories:
  - "news"
  - "ze-swiata"
tags:
  - "edukacja"
  - "kariera"
  - "konferencje"
  - "spolecznosc"
coverImage: "wtd.png"
---

Do tegorocznej edycji konferencji Write the Docs Prague został już niespełna miesiąc. Poniżej garść najważniejszych informacji na jej temat.

### Co, gdzie i kiedy?

Konferencja odbędzie się **8 - 11 września w Pradze**. Szczegółowe informacje znajdziecie na [stronie konferencji](http://www.writethedocs.org/conf/prague/2018/). Skrótowy program wydarzenia wygląda następująco:

- Sobota (8 września) – zwiedzanie Pragi łodzią i nawiązywanie pierwszych znajomości
- Niedziela (9 września) – Writing Day czyli wspólne pisanie oraz rozwiązywanie związanych z tym problemów
- Poniedziałek (10 września) – pierwszy dzień konferencji – oficjalne otwarcie, pierwsze prelekcje, Unconference oraz wieczorna impreza zapoznawcza
- Wtorek (11 września) – drugi dzień konferencji – dalsze prelekcje, Unconference, Job Fair (targi pracy), zakończenie konferencji.

Szczegółowy program każdego z dni oraz omówienie prelekcji i warsztatów w jakich będziecie mogli wziąć udział są dostępne [tutaj](http://www.writethedocs.org/conf/prague/2018/schedule/). Dajcie znać, które tematy najbardziej Was zaciekawiły :-)

### Bilety

W dniu 15 sierpnia organizator poinformował, że bilety na konferencję zostały **WYPRZEDANE**! Zatem jeśli planowaliście swój udział, a nie udało Wam się kupić wejściówki, zaplanujcie już sobie czas na przyszły rok. Na otarcie łez zapraszamy na [kanał Write The Docs](https://www.youtube.com/channel/UCr019846MitZUEhc6apDdcQ) na YouTube, gdzie organizatorzy umieszczają nagrania z konferencji. I oczywiście śledźcie naszą stronę gdyż na pewno przekażemy Wam informacje o kolejnym terminie Write the Docs Prague.

Nie pozostaje nam nic innego jak życzyć uczestnikom mnóstwa wrażeń oraz owocnej nauki ;-)

A my tymczasem już dziś zapraszamy na naszą relację. Do zobaczenia w Pradze!
