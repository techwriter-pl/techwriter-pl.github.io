---
title: 'Konferencja tłumaczy 2024 - patronujemy!'
authors: niedzwiedzka
date: '2024-06-25'
tags:
  - 'news'
  - 'z-kraju'
  - 'konferencje'
  - 'tlumaczenia'
---
Kolejny rok i kolejna [Konferencja Tłumaczy (KTLC)](https://konferencjatlumaczy.pl/). Już od kilku lat jesteśmy jej dumnym patronem - nie inaczej jest w tym roku. 

Poza patronatem również aktywnie uczestniczymy w konferencji (czasami nawet jako prelegenci i prelegentki). Dlatego możemy ją wam polecić z absolutnym spokojem o wysoką merytoryczną jakość oraz świetną atmosferę. 


<!--truncate-->

#### **Gdzie i kiedy?**

Tegoroczna edycja odbędzie się 28 września w Warszawie, a towarzyszyć jej będzie Translation and Localization Conference – dwudniowe wydarzenie, zaplanowane na 27-28 września. Podobnie jak w ubiegłym roku, konferencja będzie miała formę hybrydową: stacjonarnie w Golden Tulip Warsaw Center oraz online na platformie Gridaly. Organizatorzy zadbali także o imprezy towarzyszące - warto przybyć do Warszawy już w czwartek, 26 września, wypić powitalnego drinka i wziąć udział w panelu dyskusyjnym. W niedzielę natomiast, po zakończeniu części merytorycznej, na uczestniczki i uczestników czeka gra miejska i zwiedzanie stolicy. 

#### **Dla kogo?**

Konferencja, jak sama nazwa sugeruje, jest adresowana do osób związanych z szeroko pojętą branżą tłumaczeniową, zajmujących się pracą z tekstem i językiem, przedstawicieli biur tłumaczeniowych, filologów, prawników, naukowców, twórców narzędzi CAT. Mile widziani są oczywiście tech writerzy oraz specjaliści od lokalizacji produktu. Wstępna lista prelegentów dostępna jest [pod tym linkiem](https://konferencja-tlumaczy.pl/?page_id=2121). Z doświadczenia wiemy, że program konferencji jest na tyle urozmaicony, że każdy znajdzie coś dla siebie.



#### **Motyw przewodni**

Czy boisz się zmian i oswajasz je powoli? A może wręcz przeciwnie, jesteś człowiekiem zmiany i wierzysz, że twoja branża może na niej zyskać? Tegoroczna edycja jest właśnie dla Was, ponieważ jej temat przewodni to:

**Ludzie (!) Zmiany (!) – Ludzie zmiany!**

Jak rozumieć ten motyw? Pomyśl o poniższych zagadnieniach:

- Jakie zmiany obserwujecie w swoim otoczeniu zawodowym w ostatnim roku?
- Czy te zmiany były do przewidzenia, czy też Was zaskoczyły?
- Jak możemy być katalizatorami zmian?
- Jak być „ludźmi zmian”, którzy wyprzedzają rzeczywistość, by ją kształtować?
- Gdzie w naszej zmieniającej się rzeczywistości zawodowej są ludzie i ludzkie umiejętności?
- A może nie takie te zmiany straszne, jak je malują?

#### **Jak dołączyć?**

Bilety na tegoroczną konferencję możesz kupić [tu](https://ktlc-2024.gridaly.com/registration).

Dla naszych czytelników mamy kod rabatowy, który daje Wam 25% na wszystkie warianty udziału. Wystarczy podczas rejestracji wpisać na dole formularza: WCZESNYPTAK
Kod obowiązuje do końca czerwca. 

Warto też śledzić [konferencję na FB](https://www.facebook.com/KonferencjaTlumaczy), aby być na bieżąco.


**Do zobaczenia we wrześniu!**
