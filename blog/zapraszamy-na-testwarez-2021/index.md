---
title: "Zapraszamy na TestWarez 2021"
date: "2021-07-30"
categories:
  - "news"
  - "z-kraju"
tags:
  - "kariera"
  - "konferencje"
  - "praca"
  - "spolecznosc"
coverImage: "Konferencje-2019-7.png"
---

Serdecznie Was zapraszamy na konferencję **TestWarez 2021**, którą objęliśmy patronatem. Poniżej najważniejsze informacje.

Po rocznej przerwie spowodowanej pandemią do kalendarza wydarzeń IT wraca konferencja TestWarez, tym razem w formacie online.

### Kilka słów o TestWarez

TestWarez to najstarsze wydarzenie testerskie w Polsce. Z tego względu jest już bardzo dobrze znane w branży IT, czego najlepszym dowodem jest międzynarodowa ranga konferencji oraz zgromadzenie wokół siebie sporej grupy specjalistów z całego świata. Obecnie społeczność TestWarez to kilka tysięcy osób. Są wśród nich pasjonaci, osoby z różnym poziomem doświadczenia, z otwartymi umysłami i ciągłą chęcią rozwoju. Dlatego jest to świetny sposób, by nawiązać nowe znajomości, zarówno biznesowe, jak i prywatne.

Tegoroczna, 15 już edycja, odbędzie się **online** oraz w pełni **za darmo**. Szczegóły dotyczące dostępu do platformy zostaną podane bliżej terminu wydarzenia.

[techwriter.pl](http://techwriter.pl/) jako partner medialny dołącza do TestWarez 2021, żeby wspólnie rozwijać branżę IT. Po wszelkie szczegóły zaglądajcie na: [testwarez.pl](https://www.testwarez.pl/) oraz [Facebookowy fanpage](https://www.facebook.com/testwarez) czy [LinkedIn](https://www.linkedin.com/company/testwarez-conference/).

### TestWarez 2021 - najważniejsze informacje

Jak już wspomnieliśmy wyżej, konferencja będzie dostępna online, a udział w niej jest bezpłatny. Odbędzie się ona w dniach **13-15 października 2021 roku**, a jej motyw przewodni to “Quality for Community”.

13 października (środa) - na ten dzień organizatorzy przewidzieli cykl warsztatów. 14-15 października (czwartek - piątek) - konferencja główna, podczas której przewidziane są liczne prelekcje.

Szczegółowy program wydarzenia nie jest jeszcze znany. Obecnie trwa nabór prelegentów, jeśli więc wśród Was jest ktoś chętny by wystąpić w tej roli - zgłoszenia przyjmowane są pod [tym linkiem](https://www.testwarez.pl/call-for-papers).

Trzymamy rękę na pulsie i za jakiś czas podamy więcej informacji na temat tego, co oferuje tegoroczny TestWarez. Zachęcamy jednak do śledzenia strony i mediów społecznościowych wydarzenia, by nie ominęły Was najświeższe wiadomości. Namiary podaliśmy wyżej.

### Dlaczego warto wziąć udział w TestWarez?

Konferencja skierowana jest do wszystkich osób zajmujących się szeroko rozumianym testowaniem oraz tych, którzy są tą tematyką zainteresowani. A jest to tematyka która nam, techwriterom, powinna być bliska.

Udział w TestWarez 2021 pozwoli uczestnikom odkryć najnowsze trendy Quality Assurance. Jest to też świetny sposób na dołączenie do licznej społeczności testerów. Poznacie nie tylko ekspertów w dziedzinie testowania, ale także osoby będące na różnym poziomie zaawansowania zawodowego. To dobry sposób na poszerzenie wiedzy oraz wymianę doświadczeń.

Dodatkowo, posiadane już umiejętności możecie wykorzystać w praktyce poprzez udział w warsztatach. To najlepszy sposób, by ugruntować wiedzę i nauczyć się czegoś nowego.

Każdą wątpliwość będzie można rozwiązać w czasie rzeczywistym, poprzez zadanie pytania prelegentom w trakcie trwania warsztatu czy prezentacji.

Warto zajrzeć do materiałów z poprzedniej edycji - [TestWarez 2019](https://2019.testwarez.pl/).

Kto z Was się wybiera? A może już dobrze znacie tą konferencję? Zapraszamy do rozmowy w komentarzach.
