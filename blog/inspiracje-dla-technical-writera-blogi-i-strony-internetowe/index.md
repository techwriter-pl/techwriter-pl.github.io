---
title: "INSPIRACJE DLA TECHNICAL WRITERA – blogi i strony internetowe"
date: "2021-03-26"
categories: 
  - "biblioteczka-techwritera"
  - "warsztat"
tags: 
  - "dokumentacja"
  - "edukacja"
  - "kariera"
  - "knowledge-base"
  - "spolecznosc"
  - "technologie"
coverImage: "Konferencje-2019-3.png"
---

Sporo czasu upłynęło od naszego [ostatniego postu](http://techwriter.pl/blogi-anglojezyczne/) dotyczącego sprawdzonych miejsc w Internecie dla Technical Writerów. Postanowiłam odświeżyć dla Was ten temat, by sprawdzić co nowego w sieci piszczy ;-)

### Blogi

[I’d rather be writing](https://idratherbewriting.com/) - jeden z najpopularniejszych blogów w branży, który polecamy Wam już nie pierwszy raz. Jego autorem jest Tom Johnson, tech writer z wieloletnim stażem. Jego artykuły to nie tylko omówienie narzędzi czy dokumentacja w API, ale także spory zapas materiałów na temat trendów, rozwoju kariery czy nowinek ze świata tech commu. Dla nas to wciąż blog numer jeden ;-).

[Cyber Text Blog](https://cybertext.wordpress.com/) - blog pisany przez Rhondę Bracey, w którym znajdziecie mnóstwo wskazówek i instruktaży związanych z pracą technical writera. Rhonda dzieli się także swoim doświadczeniem i wiedzą na temat używania programu Microsoft Word, którego używa od początku lat 90tych XX wieku.

[Hurley Write Blog](https://www.hurleywrite.com/blog/) - sekcja z dużą ilością artykułów związanych z business writingiem. Znajdziecie tu sporo treści, które mogą przydać się w pracy każdego technical writera piszącego dokumentację produktową.

[Heroic Technical Writing](https://heroictechwriting.com/) - Bart Leahy, tech writer freelancer pracujący dla takich firm jak The Walt Disney Company, NASA czy Nissan, na wirtualnych kartach bloga dzieli się z czytelnikami spostrzeżeniami z pracy w branży, których nie będziecie mogli nauczyć się na studiach czy kursach. Poza tematyką ściśle związaną z pracą tech writera, poznacie taktykę zdobywania pracy oraz kroki, jakie warto podjąć, by piąć się po drabinie kariery.

[The Placeholder](http://www.williammcfadden.com/) - blog Williama McFaddena, technical writera z 20-letnim doświadczeniem zawodowym. W swych postach dzieli się wiedzą, spostrzeżeniami, a także własną filozofią na temat komunikacji technicznej.

[ClickHelp Technical Writing Blog](https://clickhelp.com/clickhelp-technical-writing-blog/) - blog firmy ClickHelp produkującej oprogramowanie dla programistów i technical writerów. Znajdziecie w nim dużo ciekawych postów wspomagających rozwój kariery technical writerów, programistów oraz osób związanych z web designem.

[Technical Writing is Easy](https://medium.com/technical-writing-is-easy) - blog zrzeszający pisarzy związanych z technical writingiem. Znajdziecie tu mnóstwo artykułów branżowych dotyczących narzędzi, porad dotyczących codziennych zmagań z wyzwaniami, jakie stawia przed nami praca, czy wskazówek jak tworzyć dokumentację.

[Bradley Nice](https://bradley-nice.medium.com/) - autorski blog dotyczący technicznej strony technical writingu, programowania webowego oraz web designu. Znajdziecie tu dużo treści dotyczących narzędzi, sposobu ich używania, a także wartości dokumentacji oraz sposobów na jak najlepsze jej wykonanie i wykorzystanie.

[Tech Comm Tools](https://techcommtools.com/) - jak wskazuje nazwa, jest to blog dotyczący narzędzi, jakich używa się w branżach związanych z komunikacją techniczną. Poza głównym tematem, na blogu znajdziecie także informacje dotyczące bieżących wydarzeń w branży.

### Strony internetowe

[Technical Communication Center](https://www.technicalcommunicationcenter.com/) - strona zawiera sporo materiałów instruktażowych dotyczących oprogramowania, technical writingu i komunikacji. Znajdziecie też na niej artykuły z licznymi wskazówkami do rozwiązywania problemów w obszarze tech commu, recenzje narzędzi oraz wzmianki w zmieniających się trendach w branży.

[JPDocu](https://jpdocu.teachable.com/) - internetowa szkoła technical writingu. Możecie skorzystać z darmowego szkolenia z podstaw technical writingu lub kilku płatnych kursów. Jeśli nie interesuje Was nauka, warto zerknąć na sekcję blog, w której znajdziecie wiele ciekawych artykułów.

[Writers Evoke](https://www.writersevoke.com/) - platforma zrzeszająca osoby zainteresowane pisaniem o różnych technologiach. Zawiera mnóstwo różnorodnych informacji na temat content writingu oraz content marketingu. Osoby zainteresowane tą tematyką mogą nie tylko poszerzać wiedzę na temat nowinek technologicznych, ale także zgłosić swoją chęć jako autor tekstów na stronę, doskonaląc swe pisarskie umiejętności.

[ITCQF](https://itcqf.org/) - strona międzynarodowej organizacji non-profit promującej i wspierającej rozwój komunikacji technicznej w Eurpie i na świecie. Do głównych działań organizacji należą: dostarczenie odpowiednich szkoleń i certyfikatów, zwiększanie widoczności zawodu komunikacji technicznej i łączenie międzynarodowych specjalistów w dziedzinie komunikacji technicznej. ITCQF tworzy i utrzymuje bazę wiedzy, która pozwala ludziom rozwijać wiedzę na temat branży, szczególnie w kontekście IT. Dodatkowo, organizacja tworzy i wspiera międzynarodową społeczność komunikacji technicznej.

[Untold Content](https://untoldcontent.com/) - strona stworzona przez grupę wykładowców akademickich ściśle związanych z pisaniem. Znajdziecie tu mnóstwo informacji na temat technical writingu, content writingu, czy szeroko rozumianego tworzenia treści. Poza artykułami, strona oferuje różnorodne kursy, podcasty oraz blog.

[Information Developers Foundation](https://www.informationdevelopers.in/) - strona poświęcona technical writingowi oraz content writingowi. Znajdziecie tu kursy związane z tą tematyką, a także trochę ciekawych informacji na temat DITA, Agile oraz dokumentacji API. Jest też osobny dział dla osób, które dopiero rozpoczynają swoją przygodę z branżą.

[Tech Writer koduje](https://techwriterkoduje.pl/) - strona, którą już dobrze znacie. Michał i Paweł tworzą podcasty na temat tworzenia dokumentacji technicznej dla branży IT. Posłuchacie tu wywiadów z osobami związanymi z branżą, opinii dotyczących narzędzi, z których (nie)warto korzystać w codziennej pracy, dowiecie się sporo na temat dokumentacji w API, a co najważniejsze - poznacie pracę Technical Writera od kuchni.

[tekom Europe](https://www.technical-communication.org/) - strona największego stowarzyszenia zawodowego komunikacji technicznej w Europie. Stowarzyszenie czynnie angażuje się w zwiększanie znaczenia komunikacji technicznej i rozwój zawodu. Na swojej platformie stowarzyszenie oferuję możliwość wymiany informacji i doświadczeń, promuje edukację i szkolenia oraz wspiera rozwój zawodowy swoich członków.

[Klariti Technical Writing](https://www.klariti.com/technical-writing/) - poświęcona jest technicznej stronie technical writingu. Dużo tu informacji na temat narzędzi, typów dokumentacji, a także rozwoju kariery technical writera. Znajdziecie tu także liczne szablony oraz tutoriale, które mogą pomóc w codziennych zmaganiach z dokumentacją techniczną.

[Scriptorium](https://www.scriptorium.com/) - strona poświęcona kontentowi produktowemu. Pomimo tego, że jej głównym odbiorcą są duże firmy technologiczne, możecie znaleźć na niej sporo ciekawych tematów. Do wyboru są: blog, podcasty oraz webinary.

[Online Technical Writing](https://www.prismnet.com/~hcexres/textbook/) - darmowa książka na temat technical writingu, dostępna w wersji webowej. Znajdziecie w niej podstawowe informacje na temat pracy technical writera oraz dokumentacji, jaką tworzy.

[Awesome technical writing](https://github.com/BolajiAyodeji/awesome-technical-writing/blob/master/README.md) - zestawienie przeróżnych źródeł przydatnych technical writerom. Znajdziecie tu listę książek, zasobów wideo czy artykułów związanych z naszą branżą. To prawdziwa kopalnia wiedzy.

Mam nadzieję, że moje propozycje Was zainteresują. Jeśli znacie inne ciekawe miejsca w sieci, dajcie znać w komentarzach.
