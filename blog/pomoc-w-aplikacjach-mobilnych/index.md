---
title: "Pomoc w aplikacjach mobilnych"
date: "2014-01-28"
tags:
  - "przyklady"
  - "warsztat"
  - "manuale"
  - "on-line-help"
  - "pomoc-uzytkownika"
  - "praca"
  - "technologie"
  - "urzadzenia-mobilne"
coverImage: "MobileHelp.jpg"
---

Czym zajmują się technical writerzy? Tworzą m.in. mobile application helps. A
czym zajmuje się dokumentacja na urządzenia mobilne? I czym właściwie jest?

Jest to na tyle nowe zagadnienie, że nikt z Wikipedii nie ośmielił się o nim
jeszcze napisać. Spróbujmy zatem sami. Dokumentacja na urządzenia mobilne
zajmuje się pomocą dla użytkowników korzystających z oprogramowania na takich
urządzeniach jak smartfony, tablety, popularne ostatnio czytniki e-booków, itp.
Pojawia się ona zwykle tam, gdzie diabeł, online help czy user guide nie może,
bo jest zbyt opasły. Stosując mobile application help jesteśmy w stanie między
innymi dostosować kontent do wyświetlania na mniejszych ekranach i usprawnić
nawigację na ekranach dotykowych, co poprawia ogólne wrażenia użytkownika (_user
experience_).

Ten rodzaj dokumentacji kierowany jest do trzech najważniejszych grup
docelowych, w zależności od rodzaju używanej aplikacji:

- Gracze - tutaj możemy sobie pozwolić na bardziej frywolne podejście do tematu
  i spoufalenie się z użytkownikiem
- Użytkownicy biznesowi - piszemy wyprostowani, w stylu formalnym
- Zwyczajni konsumenci - hybryda powyższych, w zależności od potrzeb.

Warto tutaj wspomnieć, że użytkownicy urządzeń mobilnych są raczej wygodni i nie
mają czasu ani ochoty sięgać po inne rodzaje urządzeń (jak tradycyjny komputer),
aby wyświetlić dokumentację, ani tym bardziej korzystać z drukowanych
podręczników. Typowym wymogiem takich użytkowników jest więc pomoc "tu" (na tym
samym urządzeniu) i "teraz" (w momencie używania danej aplikacji).

Aby stworzyć taki dokument, należy uprzednio zdecydować się na format, który
najlepiej odpowiada naszym potrzebom. Do najpopularniejszych zaliczają się ePub,
HTML5, czy WebHelp Mobile, jednak musimy uważać na różne ograniczenia
poszczególnych formatów, jak choćby potrzeba instalacji czytników (ang.
_viewers_), ucinanie większych obrazów, brak wsparcia dla konkretnych
przeglądarek, czy potrzeba dostępu do internetu.

Dobra wiadomość jest taka, że w przypadku mniejszych dokumentów zazwyczaj kończy
się na stworzeniu jednego ekranu szybkiego startu i osadzeniu go jako część
aplikacji za pomocą programistów ;)

Więcej informacji na ten temat znajdziecie np.
[w tej książce](http://www.writersua.com/mobile/book.htm) (kosztuje 15$).
