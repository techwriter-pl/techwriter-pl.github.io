---
title: "Kwestia SMACu"
date: "2013-12-05"
categories: 
  - "news"
  - "ze-swiata"
tags: 
  - "praca"
  - "technologie"
coverImage: "SMAC.png"
---

Szef naszego szefa buja w obłokach jak zwykle, ale dodatkowo założył profil na Facebook'u i chce oglądać wykresy na tablecie... brzmi znajomo? To tzw. _SMAC effect_...

Większość firm (nie tylko IT) oszalało na punkcie czterech słów:

- Social
- Mobile
- Analytics (ostatnio częściej używa się Big Data, ale skrót SMBDC nie jest taki smakowity)
- Cloud

W skrócie SMAC. Tworzyliście oprogramowanie do obsługi kiosku z gazetami? W następnej wersji MUSI się integrować z Twitterem i Linkedin, KONIECZNIE mieć aplikację w AppStore, dodatkowy moduł Business Analytics do generowania raportów sprzedaży i NAJLEPIEJ aby działało "w chmurze". Nie ma innej opcji. Przecież wszyscy sprzedawcy z kiosków tego właśnie chcą!

Nawet jeśli to chwilowa moda - powstają nowe moduły, systemy, aplikacje - trzeba to wszystko zrozumieć, udokumentować, objaśnić i przeszkolić użytkowników. Nie ma ucieczki.

A jak można zastosować SMAC w naszej pracy? [Kilka przykładów znalezionych niedawno](http://technicalwritingworld.com/profiles/blogs/smac-effect) na Technical Writing World ("The **social** network for technical communicators").

Techwriter.pl jest przynajmniej w chmurze :).  Ale w czasie weekendu obiecujemy popracować odrobinę nad SMA...
