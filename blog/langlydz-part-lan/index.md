---
title: 'Langłydż - part łan'
authors: admin
date: '2013-12-03'
tags:
  - 'warsztat'
  - 'humor'
  - 'język'
coverImage: 'langlydz1.jpg'
---

Otwieramy cykl artykułów na temat naszych ulubionych określeń i zwrotów,
spotykanych na co dzień, szczególnie w anglojęzycznych korporacjach. Pomysłów na
nazwę tego cyklu było wiele: „Ojczyzna polszczyzna”, „Korpomowa”, „Ponglish”,
„Słówko dnia”, „Wordy”...

<!--truncate-->

Ostatecznie wybraliśmy nazwę  „Langłydż”, bo jest krótka i zawiera aż dwa
„polskie znaki” 😊.

Zapraszamy wszystkich technical writerów do współtworzenia tego jedynego w swoim
rodzaju słownika. Przesyłajcie swoje „ulubione” zwroty!

A zaczynamy od słowa...

**Launczować** \[od ang. _launch_\] - nie mylić z lanczowaniem \[od ang.
_lunch_\] (dużo przyjemniejsze) i linczowaniem \[od ang. lynch\] (dużo mniej
przyjemne). Używane najczęściej zamiast „uruchamiać” (np. system), „startować”
(np. projekt), „wypuszczać” (np. kolejną wersję systemu), itp. Ma też pośredni
związek z utrzymywaniem higieny osobistej - po zlaunczowaniu czegoś większość
osób zaangażowanych do tej pory w projekt umywa ręce.

Patrz również: _rolałtować_, _kikofować_.

Kolejne langłydże już wkrótce... Teraz, kiedy już zlaunczowaliśmy cały cykl,
pójdzie z górki.
