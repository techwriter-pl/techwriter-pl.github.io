---
title: "Content Automation for Dummies - recenzja"
date: "2018-10-11"
tags:
  - "biblioteczka-techwritera"
  - "warsztat"
  - "automatyzacja"
  - "literatura"
  - "narzedzia"
coverImage: "ContentAutomationForDummies.jpeg"
---

Dawno nie przeczytaliśmy dla Was książki ;) Wracamy do zwyczaju recenzowania
ciekawych lektur i mocno zachęcamy do samodzielnego czytania! Szczególnie, że
bohaterkę dzisiejszego wpisu możecie sobie ściągnąć za darmo i przeczytać dość
szybko.

## To nie jest typowa książka

Książka **Content Automation for Dummies** to bardzo ciekawy przypadek, z kilku
względów.

- Została wydana przez wydawnictwo [Wiley](https://www.wiley.com/en-pl), ale nie
  można jej znaleźć na ich stronach (my czytaliśmy wersję papierową, która
  jakimś cudem wpadła w nasze ręce - biały kruk!),
- Jak wskazuje nazwa, jest jedną z
  [wielu książek reklamowanych pod hasłem "Dla głupoli"](https://www.dummies.com/),
- Została napisana przez... pracowników firmy [Quark](http://quark.com/), jest
  więc mniej lub bardziej zakamuflowaną promocją rozwiązań tej firmy,
- Mimo to wydaje się nam wartościową lekturą,
- Jest króciutka (100 stron), także powoli będziemy kończyć, żeby recenzja nie
  była dłuższa od samej książki ;),
- A najlepsze jest to, że jest dostępna dla każdego w sieci,
  [pod tym adresem](http://content.quark.com/rs/405-HHT-522/images/Content%20Automation%20for%20Dummies.pdf?mkt_tok=eyJpIjoiT0RsbVpUVTJNemN6Wm1NeiIsInQiOiI0VitPbVZIUkd1aFhpYVV6SVh0VlFWKzZna09DYmQ5a2JSRFBGbmFSNGwyUThDWGdVYzByU09jelEzUDROcXZPSkZ0V0dkUE95aWh1cjhhYmE5WGNuNWNGWWxqUHRTdHh5d0VrZVwvaWNYRlJWeHlqMmlISklsQjhFYTFPUW5KWm8ifQ%3D%3D).

## Dlaczego naszym zdaniem warto do niej zajrzeć?

Przede wszystkim wydaje się bardzo dobrą propozycją dla organizacji, które
przymierzają się do wprowadzenia automatyzacji do swojego procesu tworzenia
dokumentacji technicznej. Podpowiada jak krok po kroku podejść do tematu w
sposób przemyślany i całościowy. Jakże często "automatyzacja" polega na zakupie
najmodniejszego narzędzia i dopasowywaniu do niego sposobu pracy... nie idźcie
tą drogą.

Zamiast tego możecie użyć rozdziału drugiego "Understanding your content" i
przeprowadzić audyt Waszych treści oraz zinwentaryzować je. To chyba największa
wartość tej lektury - podpowiada w jaki sposób "ogarnąć" sobie to co produkujemy
i przygotowuje nas do kolejnego kroku, jakim może być
optymalizacja/automatyzacja/reorganizacja/rezygnacja...;)

Kolejne rozdziały są już bardziej "techniczne" i nieuchronnie wiodą nas ku
jedynemu słusznemu rozwiązaniu, jakim jest oczywiście zakup rozwiązania firmy
Quark, ale i tak warto je przeczytać i poszerzyć horyzonty. Dobrym pomysłem może
być również przejście przez stronę firmy i zapoznanie się z jej produktami,
chociażby z grzeczności, w końcu dzielą się z nami sporym kawałkiem wiedzy...

A Wy co ciekawego czytaliście ostatnio?
