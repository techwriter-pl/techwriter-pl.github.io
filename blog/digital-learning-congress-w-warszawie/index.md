---
title: "Digital Learning Congress - w Warszawie!"
date: "2014-07-29"
categories: 
  - "news"
  - "z-kraju"
tags: 
  - "e-learning"
  - "konferencje"
  - "materialy-szkoleniowe"
  - "treningi"
coverImage: "DLC.jpg"
---

Rzadko (zbyt rzadko?) piszemy o e-learningu - a temat to wielce zajmujący. Jeżeli chcecie wkręcić się w tę dziedzinę, to niedługo nadarza się świetna okazja. 24 października, na Stadionie Narodowym w Warszawie.

Październik obfituje w [konferencje bezpośrednio związane z komunikacją techniczną](http://techwriter.pl/konferencje-2014-drugie-polrocze/), ale ta jest tak blisko, że warto jej poświęcić osobny wpis. Na początek oddajmy głos organizatorom:

> Digital Learning Congress to największe środkowoeuropejskie spotkanie branży technologicznej i zarządzania wiedzą w biznesie. Porusza tematykę dynamicznych zmian, do jakich przyczynia się postęp technologiczny w dziedzinie uczenia się i rozwoju organizacji. Prezentuje trendy oraz dobre praktyki wykorzystania nowych mediów w zarządzaniu cyfrową wiedzą w firmie, a uczestnikami Kongresu są przede wszystkim menadżerowie oraz osoby odpowiadające za wybór i wdrażanie nowych rozwiązań technologicznych do swoich firm.
> 
> Tegoroczna edycja Kongresu odbędzie się 24 października 2014 r. w Centrum Konferencyjnym Stadionu Narodowego w Warszawie. Wcześniejsze edycje dowiodły wysokiego standardu oraz wartości merytorycznej wystąpień, których wysłuchało ponad 3 tysiące uczestników stacjonarnych oraz online!

To już trzecia edycja DLC, który za każdym razem odbywa się w Polsce.

Tematy przewodnie tej edycji to:

- Video & Streaming
- Interaction & Gamification
- Digital Learning Mixer
- Knowledge Management 2.0

Naszym zdaniem zdecydowanie warto wpisać sobie to wydarzenie do kalendarza - poszerzyć horyzonty, posłuchać ciekawych ludzi, nawiązać nowe kontakty. Szczególnie, że udział w konferencji jest darmowy!

Wybieracie się?
