---
title: "Instrukcje obsługi i podręczniki użytkownika"
date: "2013-10-24"
categories:
  - "przyklady"
  - "warsztat"
tags:
  - "instrukcje"
  - "manuale"
  - "praca"
coverImage: "userguide.jpg"
---

Czym zajmują się technical writerzy? Tworzą m.in. instrukcje obsługi lub podręczniki użytkownika (ang. _user guides, user manuals_). A czym zajmują się instrukcje obsługi? I czym właściwie są?

Wikipedia ma odpowiedź i na to pytanie - według [tej definicji](http://en.wikipedia.org/wiki/User_guide) są to dokumenty mające na celu ułatwić ludziom używanie różnego rodzaju produktów lub rozwiązań (systemów). Można je spotkać w różnych dziedzinach życia i przemysłu - instrukcje obsługi samochodu, pralki, komputera, oprogramowania, zabawek... Tak, tak, to są właśnie te wszystkie dokumenty których prawdziwy fachowiec nigdy nie czyta ;).

Tego typu dokumentacja może mieć różnych adresatów - administratorów systemu, wdrożeniowców, użytkowników końcowych... Powoduje to, że tworzymy dla nich różne typy podręczników, na przykład:

- Podręczniki instalacji (installation guides) - opisujące proces instalacji i aktualizacji (upgrade'u),
- Podręczniki administracji (administration guides) - dla zarządzających systemem,
- Podręczniki wdrożenia lub konfiguracji (implementation/configuration guides) - dla wdrożeniowców odpowiedzialnych za przygotowanie i skonfigurowanie systemu do realizacji konkretnych działań (dla konkretnego klienta),
- Jaktosy (how-to guides) - pokazujące jak użyć produktu w konkretnym celu,
- Szybkostarty (quick start guides) - opisujące w jaki sposób rozpocząć pracę z urządzeniem (systemem),
- Inne.

Jak widać, znalezienie polskich odpowiedników dla niektórych typów dokumentacji jest dość trudne - liczymy tutaj na Wasze sugestie i podpowiedzi.

Jak wygląda tego typu dokumentacja z punktu widzenia użytkownika? Zazwyczaj jest to książka - ze stroną tytułową, spisem treści, skorowidzem (index), podzielona na rozdziały wypełnione tekstem, rysunkami i tabelami. Dostarczamy ją w formie papierowej, lub elektronicznej (np. plik PDF). Więcej informacji na temat tego co powinno się znaleźć w instrukcji użytkownika znajdziecie między innymi [tutaj](http://www.prismnet.com/~hcexres/textbook/user_guides.html).

A w [tym miejscu](http://imgrin.pl/meme/4492#.UmTww6BM_1w.link) świetny przykład jak nie robić instrukcji obsługi :).
