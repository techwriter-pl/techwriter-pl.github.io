---
title: 'Studia podyplomowe w Warszawie ruszają w październiku!'
authors: mojk
date: '2019-07-17'
tags:
  - 'news'
  - 'z-kraju'
  - 'edukacja'
  - 'kariera'
  - 'studia'
coverImage: 'VistulaKomunikacjaTechniczna-1-e1563346376984.jpg'
---

Zainteresowanie jest spore, wśród wykładowców praktycy rozpoznawalni w branży,
organizatorom udało się uzyskać wsparcie firm dostarczających popularne
narzędzia. Trzymamy kciuki!

<!--truncate-->

Nie jest to pierwsze podejście do tematu, o studiach w Warszawie pisaliśmy już
kilkukrotnie,
[ostatnio we wrześniu](../studia-dla-techwriterow-aktualizacja/index.md). Tym
razem jednak wydaje się, że studia rzeczywiście wystartują - z informacji jakie
uzyskaliśmy na uczelni wynika, że na liście chętnych jest już kilkanaście osób
(!). Akademia Finansów i Biznesu Vistula bardzo mocno liczy na to że już w
październiku pierwsze tego typu studia w Polsce będzie można uważać za otwarte.

[Oficjalną stronę kierunku znajdziecie tutaj.](https://www.vistula.edu.pl/kierunki-studiow/kontynuacja-edukacji/studia-podyplomowe/informatyka/komunikacja-techniczna)

Wśród wykładowców znane nam (i Wam pewnie też) nazwiska: Tomasz Prus, Daniel
Barrio Fierro, Marta Bartnicka. Są to osoby z wieloletnim, praktycznym stażem w
komunikacji technicznej. Co ważne, w swoich firmach często odpowiadają za
rekrutację nowych osób i jako liderzy swoich zespołów najlepiej wiedzą jakie są
potrzeby rynku i jakich umiejętności potrzebują pracodawcy. A
[ofert pracy](/oferty-pracy) wciąż jest więcej niż wykwalifikowanych chętnych.

Na liście technologicznych i merytorycznych partnerów kierunku znajdziecie
m.in.:

| MadCap        | W ramach swojego programu wspierania uczelni MadCap Scholar udostępnia wiodące na rynku oprogramowanie MadCap Flare dla wszystkich uczestników. |
| ------------- | ----------------------------------------------------------------------------------------------------------------------------------------------- |
| Atlassian     | Udostępnia oprogramowanie Confluence oraz JIRA przy okazji wraz z Vistulą budując Atlassian Classroom Community.                                |
| Syncro Soft   | Producent oXygen XML Editor daje słuchaczom studiów możliwość wykorzystania swojego narzędzia w ramach licencji Academic Classroom.             |
| ITCQF         | W ramach studiów odbywają się zajęcia przygotowujące do egzaminu certyfikacyjnego ITCQF. Sam egzamin jest dodatkowo płatny.                     |
| Techwriter.pl | Jak zwykle będziemy trzymać rękę na pulsie, starać się pomagać i doradzać prowadzącym oraz studentom a Was informować o postępach 😊            |

Studia kosztują 5500 zł za dwa semestry (170 godzin), jeśli jesteście
zainteresowani udziałem warto poszukać możliwości dofinansowania w swojej firmie
lub zewnętrznych organizacjach!
