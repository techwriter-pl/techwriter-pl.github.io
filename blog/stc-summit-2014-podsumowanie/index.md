---
title: "STC Summit 2014 - podsumowanie"
date: "2014-05-30"
categories: 
  - "news"
  - "ze-swiata"
tags: 
  - "konferencje"
coverImage: "STCSummit.jpg"
---

Jeżeli nie macie jeszcze planów na weekend to zachęcamy Was do sprawdzenia co działo się na tegorocznym Technical Communication Summit. Ciekawej lektury na pewno Wam nie zabraknie. Konferencja i towarzyszące jej wydarzenia odbyły się 18-21 maja w Phoenix.

Na początek kilka słów o organizatorach - czyli [Society for Technical Communication](http://stc.org/) - największej i najstarszej organizacji zrzeszającej techwriterów. STC wywodzi się i jest najbardziej popularne w Stanach Zjednoczonych, a jego historia to już ponad pół wieku!

Natomiast STC Summit to, jak sama nazwa wskazuje, zbiorowe jednoczesne szczytowanie setek członków tego stowarzyszenia ;).

A już poważniej, wydarzenie to ([tu oficjalna strona](http://summit.stc.org/)) składało się z dwóch części: edukacyjnej i promocyjno/sprzedażowej.

Część edukacyjna była podzielona na [kilka ścieżek](http://summit.stc.org/track-descriptions/), w sumie ponad 140 prezentacji i tyle samo prezenterów!

Dokładny program, krótkie opisy wystąpień i mówców najlepiej obejrzeć [tutaj](http://lanyrd.com/2014/society-for-technical-communication/).

Nie udało nam się znaleźć zebranych w jedno miejsce prezentacji lub nagrań, ale na jednym z naszych ulubionych blogów, [ffeathers](http://ffeathers.wordpress.com/), możecie przeczytać [podsumowania z kilku sesji](http://ffeathers.wordpress.com/2014/05/22/stc-summit-2014-wrapup-stc14/), oczywiście z punktu widzenia autorki.

Patrząc na program żałujemy trochę, że byliśmy tam obecni tylko myślami - kilka sesji wygląda naprawdę ciekawie z tej odległości - nasi faworyci poniżej:

"Technical Communication Skills in a Web 2.0 Workplace",

"Writing for the Industrial and Manufacturing Sectors",

"Minimalism - It's Really About the User!",

"Watch Out!: Monitoring Social Media for Documentation Feedback",

oraz

"Evening at the Phoenix Art Museum" ;)

A to tylko pięć przykładów ze stu czterdziestu możliwości... Cóż, pozostaje mieć nadzieję, że uda się uczestniczyć w innych wydarzeniach, [które jeszcze przed nami](http://techwriter.pl/konferencje-2014-drugie-polrocze/). Najbliższe już za niecały tydzień.
