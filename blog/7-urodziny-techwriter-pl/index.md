---
title: "7 urodziny techwriter.pl"
date: "2020-09-18"
categories: 
  - "news"
tags: 
  - "spolecznosc"
coverImage: "urodziny_7.png"
---

Dziś 7 urodziny techwriter.pl! Kiedy to zleciało?!

Z tej okazji postanowiliśmy podsumować minione lata. Troszkę po to, by się pochwalić i zmotywować, ale przede wszystkim, by docenić dotychczasową pracę ludzi, którzy zaangażowali się w nasz projekt. I, co najważniejsze, podziękować Wam za to, że czytacie, komentujecie i jesteście z nami przez te wszystkie lata.

### techwriter.pl w liczbach

- Liczba opublikowanych postów - 486
- Liczba czytelników - ponad 340 000
- Liczba obserwatorów na [Facebooku](https://www.facebook.com/techwriterpl) - 574
- Liczba uczestników utworzonej przez nas facebookowej grupy [Tworzenie Dokumentacji](https://www.facebook.com/groups/tworzeniedokumentacji) - 473
- Liczba obserwatorów na [LinkedIn](https://www.linkedin.com/company/techwriter-pl) - 274
- Liczba obserwatorów na [Twitterze](https://twitter.com/techwriterpl) - 264

Poza tymi wyliczeniami, za nasze największe sukcesy uważamy coroczne już [badanie płac w komunikacji technicznej](http://techwriter.pl/wyniki-badania-plac-w-komunikacji-technicznej-2020/), regularnie publikowane [oferty pracy](http://techwriter.pl/category/news/oferty-pracy/), czy informacje o dostępnych dla Was [szkoleniach](http://techwriter.pl/szkolenia/). Z roku na rok przybywa chętnych do wzięcia udziału w ankiecie, co pozwala nam przygotować solidniejsze dane dotyczące sytuacji w branży w Polsce. W naszej (czyli również Waszej!) sieci kontaktów mamy też coraz więcej firm zatrudniających technical writerów i inwestujących w ich rozwój. Wszystko to daje nam nadzieję, że raz na jakiś czas pomagamy komuś poprawić nieco swoją sytuację zawodową. A ta nadzieja daje nam energię do kontynuowania projektu!

Przez te lata przeprowadziliśmy i opublikowaliśmy z Wami 19 [wywiadów](http://techwriter.pl/category/warsztat/jak-to-robia-inni/) - może jest wśród Was chętna/y, na dwudziestą, jubileuszową rozmowę? :)

Z przyjemnością bierzemy też czynny udział w promowaniu krajowych i zagranicznych wydarzeń branżowych, niektóre z nich z dumą objęliśmy patronatem medialnym, ich loga znajdziecie po prawej stronie.

Raz jeszcze dziękujemy za Wasz wkład w rozwój techwriter.pl. Życzymy sobie kolejnych lat z ciekawymi pomysłami na teksty oraz by komunikacja techniczna rosła w siłę.

Pozdrawiamy urodzinowo,

Zespół techwriter.pl
