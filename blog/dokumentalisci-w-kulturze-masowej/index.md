---
title: "Dokumentaliści w kulturze masowej"
date: "2015-04-07"
tags:
  - "warsztat"
  - "z-przymruzeniem-oka"
  - "humor"
  - "praca"
coverImage: "popculture.jpeg"
---

Święta, święta i po świętach. Dla wielu z nas oznacza to brutalny powrót do
rzeczywistości. Dlatego dzisiaj serwujemy Wam temat lekki, łatwy i przyjemny.
Ostatnimi czasy natrafiliśmy na interesujący
[wpis](http://technicalwritingworld.com/profiles/blogs/technical-writers-in-pop-culture)
przedstawiający pojawianie się motywu Technical Writera w kulturze masowej. Nie
jest zaskoczeniem, że takich przykładów jest bardzo mało. Jak słusznie zauważa
[autorka](http://technicalwritingworld.com/profile/theleastshrew) wpisu, wynika
to zapewne z tego, że nasz zawód nie jest bardzo widoczny, a co za tym idzie,
nie istnieją też związane z nim stereotypy. Dlatego też łatwiej w filmie czy
komiksie pokazać postać informatyka lub nauczyciela niż Tech Writera. A oto
niezwykle krótka lista tego co udało się zebrać.

[![andy_richter](images/andy_richter-225x300.jpg)](http://techwriter.pl/wp-content/uploads/2015/04/andy_richter.jpg)
**[Andy Richter Controls the Universe](http://www.imdb.com/title/tt0307716/?ref_=nv_sr_2)
(serial telewizyjny)** Andy pracuje w dużej firmie w Chicago i zarabia na życie
tworząc dokumentację techniczną.

[![tina](images/tina.gif)](http://techwriter.pl/wp-content/uploads/2015/04/tina.gif)
**[Dilbert](http://dilbert.com/) (komiks)**
[Tina](http://search.dilbert.com/comic/Tina), która jest Technical Writerem,
pojawia się w ponad 170 odcinkach.

[![AmbroseMonk1](images/AmbroseMonk1-300x220.png)](http://techwriter.pl/wp-content/uploads/2015/04/AmbroseMonk1.png)
**[Monk](http://www.imdb.com/title/tt0312172/?ref_=fn_al_tt_1) (serial
telewizyjny)** [Ambrose Monk](http://www.imdb.com/character/ch0101229/bio), brat
głównego bohatera Adriana Monka, jest Technical Writerem, który pisze instrukcje
obsługi blenderów, tosterów i pistoletów.

[![jessup_technical_writer](images/jessup_technical_writer.jpg)](http://techwriter.pl/wp-content/uploads/2015/04/jessup_technical_writer.jpg)
**[The Technical Writer](http://www.imdb.com/title/tt0328515/?ref_=fn_al_tt_1)
(film)** Slim (Tatum O'Neal), znudzona życiem gospodyni domowa, stara się
wywabić z mieszkania Jessupa (Michael Harris), cierpiącego na agorafobię
Technical Writera, w samo serce Nowego Jorku.

[![wallace_whatif](images/wallace_whatif-215x300.jpg)](http://techwriter.pl/wp-content/uploads/2015/04/wallace_whatif.jpg)
**[What If](http://www.imdb.com/title/tt1486834/?ref_=fn_al_tt_1) (film)**
Wallace (Daniel Radcliffe), po tym jak został wyrzucony ze szkoły medycznej,
zarabia na życie pisząc instrukcje.

Jeśli macie jakieś inne przykłady to dajcie nam znać. Chętnie uzupełnimy
powyższą listę.
