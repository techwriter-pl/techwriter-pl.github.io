---
title: 'TCeurope Colloquium 2017'
authors: agnieszka
date: '2016-11-15'
tags:
  - 'news'
  - 'ze-swiata'
  - 'konferencje'
  - 'spolecznosc'
coverImage: 'tceurope-1-e1478815759678.png'
---

Drodzy Czytelnicy, już dziś chcielibyśmy zaprosić Was na kolejną konferencję
dotyczącą naszej branży. Tym razem chodzi o dość niszowe TCeurope Colloquium
2017, którego hasłem przewodnim jest: _Technical Communication at a Crossroads:
New tools, career paths and changes._

<!--truncate-->

#### Słów kilka o organizatorze

Organizatorem TCeurope Colloquium 2017 jest
[The Finnish Technical Communications Society (STVY)](http://stvy.fi/en), która
skupia wokół siebie wolontariuszy z branży Technical Writingu oraz pozostałe
osoby nią zainteresowane. Głównym celem organizacji jest promowanie komunikacji
technicznej, zwiększanie liczby profesjonalistów na obszarze Finlandii i poza
jej granicami oraz organizowanie szkoleń. Każdy kto jest w jakiś sposób związany
z komunikacją techniczną, jest mile widziany w kręgu członków grupy.

STVY od dziesięciu lat jest organizatorem seminariów, które początkowo odbywały
się raz do roku, a obecnie są organizowane cyklicznie, mniej więcej co półtora
roku. Sama organizacja działa w Finlandii już od dwudziestu lat.

#### TCeurope - historia i działalność

TCeurope to organizacja zrzeszająca osoby zainteresowane komunikacją techniczną,
która działa na zasadach wolontariatu, skupiając w sobie różne mniejsze grupy z
całej Europy. Jej działalność obejmuje wspieranie mniejszych organizacji i
tworzenie pomiędzy nimi sieci komunikacyjnej.

#### Czas i miejsce konferencji

Przyszłoroczna edycja TCeurope Colloquium odbędzie się w piątek, **7 kwietnia**
w Näkövammaisten liitto ry facility w **Helsinkach**, Finlandia
([Marjaniementie 74](https://wego.here.com/finland/helsinki/street-square/marjaniementie-74--loc-dmVyc2lvbj0xO3RpdGxlPU1hcmphbmllbWVudGllKzc0O2xhbmc9Zmk7bGF0PTYwLjIwODE0ODk1NjI5ODgzO2xvbj0yNS4wNzQzMjkzNzYyMjA3MDM7c3RyZWV0PU1hcmphbmllbWVudGllO2hvdXNlPTc0O2NpdHk9SGVsc2lua2k7cG9zdGFsQ29kZT0wMDkzMDtjb3VudHJ5PUZJTjtkaXN0cmljdD1WYXJ0aW9reWwlQzMlQTQ7c3RhdGU9U291dGgrRmlubGFuZDtjb3VudHk9VXVzaW1hYTtjYXRlZ29yeUlkPWJ1aWxkaW5nO3NvdXJjZVN5c3RlbT1pbnRlcm5hbA?_ga=1.176149538.1810482451.1475920180&map=60.20815,25.07433,15,normal&x=ep)).

#### Przydatne informacje

- Konferencja jednodniowa.
- Udział bezpłatny dla wszystkich uczestników.
- Każda prezentacja będzie trwała maksymalnie 30 minut.
- Wszystkie zaplanowane wydarzenia będą prowadzone w języku angielskim.
- Konferencja skierowana jest przede wszystkim do Technical Writerów z Finlandii
  oraz reszty krajów europejskich.
- Organizator przewiduje około 110 miejsc.

Wszelkie dodatkowe informacje, takie jak rejestracja czy zakwaterowanie, zostaną
umieszczone za jakiś czas na [stronie wydarzenia](http://www.tc-europe.org/).

#### Informacje dla potencjalnych prelegentów

Organizator zachęca do rejestracji osoby, które chciałyby wystąpić w roli
prelegenta podczas konferencji. Poniżej zamieszczamy listę obszarów, w których
powinny zawierać się prezentacje:

- Technical communication professionals today: work roles and profiles,
  challenges, competencies and career paths
- Technologies and methodologies impacting technical communication
- Designing for user experience: possibilities and opportunities
- New delivery channels and information outputs

Rejestracji można dokonać poprzez wypełnienie i wysłanie
[formularza](https://docs.google.com/forms/d/e/1FAIpQLSdrixFlKzj9i2ar-omx9Ldiq48j4wD_MW5_7qXJFNpeMp7Mhg/viewform).
Termin składania zgłoszeń upływa **31 grudnia 2016**. Zgłoszenia zostaną
zweryfikowane przez specjalną komisję, która zadecyduje, które z nich zostaną
zaprezentowane podczas konferencji. Może się zdarzyć, że członkowie komisji
zechcą z Wami przeprowadzić wideokonferencję, by dowiedzieć się więcej na temat
prezentacji. Odpowiedzi zostaną rozesłane do 1 lutego 2017, a lista
zaakceptowanych prezentacji ukaże się po tym terminie na stronie konferencji.
Organizator prosi o przesłanie pełnej prezentacji do 31 marca 2017. Materiały te
zostaną umieszczone w sieci po konferencji. Organizator planuje również
nagrywanie wszystkich prezentacji.

Prośba od organizatora - jeśli znacie kogoś, kto byłby zainteresowany
wystąpieniem na konferencji to przekażcie mu powyższe informacje.

Jeśli macie jakiekolwiek pytania piszcie na adres
 [tceurope.colloquium@gmail.com](mailto:tceurope.colloquium@gmail.com) lub
zaglądajcie na [Twittera](https://twitter.com/TCeuropeORG?lang=pl), gdzie
znajdziecie także sporo informacji o poprzedniej edycji konferencji. A jeśli już
o niej mowa to zachęcamy do zapoznania się z
[krótkimi notkami na temat prelegentów](https://www.conferize.com/colloquium-tceurope-2016/speakers) oraz
z
[pełnym zapisem konferencji](https://www.youtube.com/watch?v=9stNcZ6CqOI&list=PLXyaM5wpF8bmw13zFUUhiT0ubY6BK79KJ).

#### Gala dinner czyli spotkajmy się po wykładach

Dla uczestników konferencji zorganizowana będzie wieczorna impreza, na której
można będzie poznać się lepiej i oczywiście nawiązać nowe kontakty, nie tylko
zawodowe. Będzie ona płatna oraz wymagać będzie dodatkowej rejestracji. Wszelkie
informacje na ten temat pojawią się wkrótce.

W imieniu organizatora, zapraszamy serdecznie do Finlandii :-).
