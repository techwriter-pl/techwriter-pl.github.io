---
title: 'BADANIE PŁAC W KOMUNIKACJI TECHNICZNEJ 2021 – WYPEŁNIJ ANKIETĘ!'
authors: agnieszka
date: '2021-04-12'
tags:
  - 'badanie-plac'
  - 'praca'
  - 'ankieta'
  - 'kariera'
  - 'praca'
  - 'społeczność'
coverImage: 'badanie_plac_2021.png'
---

Po raz piąty zapraszamy Was do wypełnienia corocznej ankiety o zarobkach.

<!--truncate-->

Jak większość z Was wie, w 2017 roku postanowiliśmy zrobić nasze własne,
kompleksowe badanie płac wśród Technical Writerów i powiązanych profesji. W
kolejnych latach ponawialiśmy badanie, a jego wyniki publikowaliśmy na naszym
portalu.. Możecie je zobaczyć pod tymi linkami:

- [Wyniki badania płac w komunikacji technicznej 2017](http://techwriter.pl/wyniki-badania-plac-w-komunikacji-technicznej/),
- [Wyniki badania płac w komunikacji technicznej 2018](http://techwriter.pl/wyniki-badania-plac-w-komunikacji-technicznej-2018/),
- [Wyniki badania płac w komunikacji technicznej 2019](http://techwriter.pl/wyniki-badania-plac-w-komunikacji-technicznej-2019/),
- [Wyniki badania płac w komunikacji technicznej 2020](http://techwriter.pl/wyniki-badania-plac-w-komunikacji-technicznej-2020/).

W tym roku również zachęcamy do udziału w badaniu. Dzięki niemu po kilku latach
będziemy w stanie pokazać pewne trendy.

Chcemy prosić Was o anonimowe podanie danych o Waszych zarobkach. Zebranymi
informacjami oczywiście się podzielimy.

[![](images/badanie_plac_2021_wypelnij.png)](https://forms.gle/mSjciSe2ubBg7mFN9)

Ankieta jest dostępna pod tym [linkiem](https://forms.gle/mSjciSe2ubBg7mFN9).

#### Dlaczego warto wypełnić tę ankietę?

1. Dane te pomogą Wam przy następnej zmianie pracy – dowiecie się jakich widełek
   płacowych można się spodziewać.
2. Możecie pomóc osobom, które rozważają karierę w naszej branży – będą wiedzieć
   jakiego wynagrodzenia oczekiwać.
3. Pomożecie rekruterom i osobom budującym zespoły komunikacji technicznej –
   będą wiedzieć ile kosztują najlepsi specjaliści w branży, czyli Wy 🙂.
4. Jest to ankieta, która za kilka lat pozwoli nam wszystkim prześledzić czy
   zarobki wzrastają czy spadają.
5. Być może po opublikowaniu wyników będziecie mieli mocny argument aby poprosić
   o podwyżkę!

#### Ile zajmie mi wypełnienie ankiety?

Ankieta zawiera kilkanaście prostych pytań. Jej wypełnienie nie zajmie więcej
niż 3 minuty, a jeśli odpowiedzi będzie wystarczająco dużo – każdy z nas może
mieć z tego wymierną korzyść.

#### Jak długo ankieta będzie aktywna?

Na odpowiedzi czekamy do **16 maja 2021** roku.

#### Gdzie będzie można sprawdzić wyniki ankiety?

Po zakończeniu badania, wyniki oczywiście opublikujemy na
[techwriter.pl](http://techwriter.pl/).

Z góry dziękujemy za udział w badaniu!
