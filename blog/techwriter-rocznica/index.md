---
title: 'Zbliża się 12 rocznica Techwriter.pl'
authors: niewiarowski
date: '2025-06-19'
tags:
  - 'społeczność'
  - 'z-kraju'
coverImage: 'techwrite_rocznica.png'
---

Techwriter.pl - portal, inicjatywa i grupa ludzi, którym bliska jest komunikacja
techniczna - istnieje już od ponad dekady. Dowiesz się:

- Początki
- Rozwój inicjatywy
- Cykle artykułów
- Wpływ na branżę komunikacji technicznej
- Rzut oka na Techwriter.pl dziś i dokąd zmierza

<!--truncate-->

W tym artykule, pragnę celebrować wysiłek osób, które udzielały się na
przestrzeni lat i docenić całą społeczność jaka wokół Techwriter.pl się
wytworzyła. Dziękuję wszystkim, którzy poświęcili swój czas i uwagę, by czytać
dostępne tu artykuły.

Zdaję sobie sprawę, że nie uda mi się wymienić wszystkich, który przyczynili się
do rozwoju portalu i mieli szeroki wpływ na resztę społeczności. Zapraszam do
kontaktu, jeśli ktoś chciałby podzielić się swoją opowieścią w tym temacie.

## Od autora

W tym miejscu przedstawie perspektywę, z której widzę i poznaję dzieje
Techwriter.pl. Swego czasu trafiłem na ankietę płacową opublikowaną na portalu i
odkryłem, że moja niszowa branża tech writingowa posiada własną społeczność
dzielącą się wiedzą. W 2020 roku poznałem się z Darkiem Drezno przez LinkedIn,
po tym jak opisałem wrażenia po egzaminie z ITCQF.

Niedługo później dołączyłem do redakcji. Byłem pod wrażeniem pokaźnej bazy
wiedzy i tego jak ile osób przede mną tu kontrybuowało.

Jak wiadomo, najciemniej jest pod latarnią: w grupie dokumentalistów o wielu
faktach z historii portalu funkcjonowały tylko ustne przekazy i nie wszystko
było udokumentowane 😀. Wobec tego, postanowiłem porozmawiać z osobami, które
działały w Techwriter.pl na długo przed moim dołączeniem.

Przejdźmy zatem do faktów, które udało mi się ustalić.

## Początki

### Założyciel i pomysłodawca

Ojcem tej inicjatywy jest Dariusz Drezno (Darek), związany z branżą testerską.
Jest testerem, managerem, wykładowcą i przedsiębiorcą. W swojej firmie miał
styczność z wieloma technical writerami, którzy pytali go o obowiązujące
standardy, szkolenia, certyfikaty i materiały szkoleniowe. Darek jest gorącym
orędownikiem dokumentacji.

Zainspirowany inicjatywą
[Radosława Smiglina](https://www.linkedin.com/in/smilgin/) i
[testerzy.pl](https://www.linkedin.com/company/testerzy/), Darek postanowił
zrobić coś podobnego, ale dla technical writerów.

Darek pokazał mi swój biznes plan - zapis koncepcji i założeń dotyczących
tworzenia tego portalu. W tamtym czasie, Darek zauważał brak polskojęzycznej
strony branżowej i nieistniejącą wtedy ofertę szkoleniową na polskim rynku.

W tamtym czasie, Darkowi na LinkedIn udawało się wyszukać profile 133 osób w
Polsce, które określały swoje stanowisko jako "technical writer". Według raportu
ITCQF w 2022 w LinkedIn, w Polsce naliczono 2200 osób na stanowisku "technical
writer"

Podsumowując, Darek dostrzegł lukę i postanowił ją zagospodarować w
konstruktywny sposób. Później ruszyło to na zasadzie kuli śniegowej 🙂.

### Nazwa i logo

![Logo techwriter.pl](images/logo.png)

Niewiele wiadomo o tym, kto wymyślił nazwę i charakterystycznego "Pacmana".
Przyczyny wyboru nazwy mogły być pragmatyczne: Darek wybrał taką, bo taka była
dostępna domena strony internetowej 🙂.

### Pierwsze wpisy

Darek dodał [pierwszy wpis](../witaj-swiecie/index.md) 18.09.2013. W 2023 portal
skończył 10 lat, a we wrzesniu 2025 skończy 12 👍🥳🎉. Skoro Techwriter.pl ma
urodziny we wrześniu, to powinniśmy je świętować podczas konferencji Cake 😀.

Pierwszym dużym, merytorycznym artykułem była
[relacja z pierwszej odsłony soap!](../soap-technical-communication-conference-relacja/index.md)
autorstwa Michała, który później poświęcił swój wolny czas projektowi ITCQF.

### Współpracownicy

Pierwszymi osobami, które dołączyły by udzielać się na łamach portalu byli:
Marcin Górski, Sabina Szablowska i Michał Skowron.

Michał Skowron był bardzo aktywny we wczesnych fazach rozwoju Techwriter.pl,
później skupił się na innych projektach takich jak ITCQF i Techwriter Koduje. W
2023 wrócił do portalu jako redaktor naczelny (drugim redaktorem jest Paweł
Kowaluk).

Na przestrzeni lat, wiele osób okresowo znajdowało wenę i chęć by dzielić się
swoimi doświadczeniami na łamach portalu. Naliczyliśmy X osób. Serdecznie Wam
dziękujemy za dzielenie się swoją pasją i wiedzą.

W tym momencie mamy 6 osób publikujących artykuły nie licząc redaktorów
naczelnych i administratorki.

## Kamienie milowe portalu

Przyjrzyjmy się wybranym zdarzeniom z historii Techwriter.pl.

### Oferty pracy

W początkowej fazie rozwoju portalu, największa popularnością cieszyły się
oferty pracy. 

Jeśli potrzebujesz zamieścić takie ogłoszenie, zgłoś się do nas i opublikujemy
je nieodpłatnie.

### Relacje z konferencji

W 2013 opublikowana została relacja z pierwszej konferencji soap!. W 2016
pojawiła się pierwsza relacja z Write the Docs. W 2017 nasz specjalny
korespondent Michał Skowron odwiedził Kalifornię, by później opisać wrażenia z
konferencji MadWorld, zorganizowanej przez firmę MadCap.

Tego typu materiały pozostają popularne, ponieważ:

- Podsumowują najświeższe trendy branżowe
- Służą pomocą osobom, które osób chcą odświeżyć sobie kluczowe fakty
- Dają pojęcie o konferencji tym, którzy w nie mogli w niej wziąć udziału.

Na Techwriter.pl znaleźć też można relacje z Konferencji Tłumaczy czy UA Europe.

### Wywiady

W 2015 ukazał się pierwszy wywiad z technical writerką. Cykl wywiadów stał się
popularną formą prezentowania sylwetek osób aktywnych na scenie tech commu. Jest
to dobry sposób by przedstawić swoją unikalną perspektywę, zainteresowania i
doświadczenia. Buduje się też w ten sposób społeczność, bo jeśli zdradzisz w
wywiadzie, że posiadasz unikalną wiedzę, możesz mieć pewność, że ktoś
skontaktuje się z Tobą by Cię poznać i uzyskać wskazówkę w danym temacie 🙂.

Była nawet jedna osoba, której tak spodobało się udzielanie wywiadu, że
popełniła recydywę opowiadając o swojej karierze dwukrotnie, na różnych etapach
kariery.

### Ankieta badania płac

W 2017 opublikowana została pierwsza ankieta płac. Po dziś dzień cykl ten cieszy
się wielką popularnością - była to pierwsza strona na którą trafiłem. Choć
liczba respondentów nie przekroczyła 133 osób, ankieta daje pewną wiedzę o
ewolucji płac osób związanych z technical writingiem. Redakcja dokłada starań,
by rozwijać ankietę i dostosowywać ją do zmieniającego się krajobrazu rynku
pracy.

### Artykuły o narzędziach

Poradniki z wiedzą o narzędziach i podejściach są jednymi najbardziej
wartościowych pozycji na blogu. Jeśli szukasz informacji na jakiś temat, wpisz
słowo kluczowe do wyszukiwarki strony. Jest duża szansa, że temat był
adresowany.

### Langłydż

Techwriter.pl to nie tylko poważne artykuły branżowe. Dużym powodzeniem cieszy
się seria Langłydż, w której obserwujemy co śmieszniejsze i kreatywniejsze
zapożyczenia z angielskiego. Warto wrzucić ją sobie na backlog.

### Gadżety

Techwriter.pl doczekał się nawet gadżetów takich jak:

- Koszulka: "I’m the One Who Docs"
- Koszulki z logo
- Kubek
- Parasolka Były to bardzo limitowane edycje, a kto jest posiadaczem jednego z
  artefaktów, może uznać się za szczęśliwca. Wiąże się z tym zabawna historia.
  Kilka lat po tym jak dołączyłem do redakcji, podczas konferencji Michał
  zagadnął mnie, by przekazać mi prawie nieużywaną koszulkę z logo
  Techwriter.pl. W tamtym czasie Michał już dłuższy czas realizował się poza
  szeregami redakcji. Ironia losu polegała na tym, że w przeciągu roku Michał na
  nowo dołączył do zespołu jako redaktor naczelny, więc może i odzienie z
  brandingiem mu się przydało 😁. Koszulkę zachowałem, czasem nawet zakładam ją
  na wyjątkowe okazje (ostatnio był to Content Day).

### Jak wygląda działalność redakcji od kuchni?

Odbywają się wideokonferencje żeby pogadać i podzielić się pomysłami na
artykuły. Dość sprawnie komunikujemy się zdalnie i ustalamy plany na najbliższy
czas. Każdy pisze dla przyjemności po godzinach, dlatego zrozumiałe jest, że
zobowiązania prywatne i zawodowe mają priorytet, a z publikacją artykułu czasem
trzeba zaczekać. Każdy artykuł sprawdzany jest przez co najmniej jedną parę
oczu.

Wspomnę w tym miejscu Agnieszkę Gaworską, która od 2015 pełni rolę
administratorki i korektorki. Przez jej ręce przeszły dziesiątki artykułów i
wychwyciła setki literówek. Bywały okresy, gdy to Agnieszka była osobą, która
najczęściej publikowała nowe treści na stronie. To ona również odpowiadała za
publikacje na mediach społecznościowych. Dzięki jej zaangażowaniu łódka zwana
Techwriter.pl płynie dalej. Dziękujemy 🤝!

W redakcji, Darek dał się poznać jako dobry organizator, lider, talent manager i
po prostu dobry kolega wnoszący dużo energii i entuzjazmu 🙂.

## O co chodzi i dlaczego?

Przyjrzyjmy się temu, co napędza redakcję i jakie są jej cele.

### Jakie wartości przyświecają tej inicjatywie?

Michał Skowron:

> Dzielenie się wiedzą, zbudowanie przestrzeni/społeczności dla specjalistów od
> tworzenia treści, w której będą dobrze się czuć i z którą będą się
> identyfikować, gotowość do bezinteresownej pomocy.

### Dlaczego warto być częścią tej działalności?

Michał Skowron:

> Dlaczego to robimy? Żeby poznawać nowych ludzi, podtrzymać motywację i ciągle
> uczyć się czegoś nowego — nie ma lepszego sposobu na naukę niż wyjaśnianie
> rzeczy innym. Współtworzenie takiego portalu internetowego jest po prostu
> satysfakcjonujące. Daje poczucie dodawania prawdziwej wartości do
> społeczności, tworzy mnóstwo możliwości, zbliża do siebie ludzi z branży tech
> comm i jest po prostu świetną zabawą.

> Chcemy przekazać wszystkim związanym z komunikacją techniczną, że wkład w
> społeczność wcale nie jest taki trudny i że każdy ma coś ciekawego do
> powiedzenia. Pisanie artykułów na bloga czy nagrywanie podcastów nie jest
> zarezerwowane tylko dla "wybrańców", czyli ekspertów, liderów czy menedżerów.
> Twoja wiedza, umiejętności i perspektywa mogą być bardzo pomocne dla kogoś,
> nawet jeśli jesteś na początku swojej kariery w komunikacji technicznej.

### Czemu Techwriter.pl jest wyjątkowy?

Michał Skowron:

> Pomysłem na powstanie Techwriter.pl było stworzenie miejsca dla osób
> pracujących lub chcących rozpocząć pracę w obszarze komunikacji technicznej.
> Miejsce jest jednocześnie bazą wiedzy jak i węzłem łączących ludzi o podobnych
> zainteresowaniach.

> Na świecie istnieje wiele świetnie zorganizowanych, prężnych i profesjonalnych
> konferencji poświęconych komunikacji technicznej. Jest też bez liku blogów i
> stron internetowych — jednak większość z nich jest w języku angielskim. To
> oczywiście fantastyczne, ale założeniem Techwriter.pl było budowanie
> społeczności komunikacji technicznej na poziomie lokalnym, właśnie w języku
> polskim. To prosty przykład zasady: „myśl globalnie, działaj lokalnie”.

> Celem nie było stworzenie odrębnego źródła ezoterycznej wiedzy technicznej,
> zaszyfrowanej w jednym z najtrudniejszych języków świata. Chcieliśmy raczej
> stworzyć lokalną bramę, która skieruje nowych i doświadczonych polskich
> twórców technicznych do innych wspaniałych źródeł wiedzy i połączy ich z
> międzynarodowymi społecznościami. Jak dotąd, wydaje się, że to działa!

> Jest to jedyny taki portal prowadzony w języku polskim. Istnieje wiele źródeł
> zagranicznych, ale Techwriter.pl pozwala nam opowiadać o tech commie przez
> pryzmat naszej rzeczywistości, która ma swoje smaczki i jest inna niż ta,
> którą obserwujemy w krajach gdzie tech comm jest branżą z długoletnią
> tradycją. Myślę też, że fakt, że portal jest prowadzony przez pasjonatów,
> którzy na tym nie zarabiają i nie mają określonej agendy biznesowej. Często
> blogi są zakładane jako sposób na reklamę czy marketing swoich usług. Wiadomo,
> że każda osoba, która publikuje na naszym portalu buduje w ten sposób swoją
> markę osobistą i zwiększa swoją widoczność w branży, ale głównym celem
> działalności jest dzielenie się wiedzą, a nie promowanie jakiegoś logo czy
> firmy.

Darek Drezno:

> Przede wszystkim wiele osób poznało się i zaprzyjaźniło dzięki tej
> inicjatywie. Studia podyplomowe zmieniły życie zawodowe sporej grupy osób.

### Na czym polegały wyzwania?

Michał Skowron:

> Brak czasu i ludzi. Ciężko jest prowadzić portal i jednocześnie dostarczać
> regularnie bogate merytorycznie artykuły. Szybkie wpisy o ofertach pracy czy
> wydarzeniach nie są takim wyzwaniem, jednak wiadomo, że porządny artykuł o
> odpowiedniej długości wymaga czasu i nakładu pracy. Nie jest też łatwo znaleźć
> większą grupę chętną do udzielania się. Portal jest non-profit, więc artykuły
> są pisane w wolnym czasie i bez żadnej gratyfikacji finansowej. Przekonanie
> kogoś do takiego "wolontariatu" nie zawsze jest łatwe i nawet jeśli to się
> uda, to potem pojawia się problem utrzymania motywacji do działania w dłuższej
> perspektywie.

## Inicjatywy, które narodziły się z pomocą Techwriter.pl

Dzięki zaangażowaniu założycieli i współpracowników Techwriter.pl doszło do
wielu ciekawych inicjatyw. Wymienię te najważniejsze, o których wiem. Nie
znajdziecie tu ich szczegółowej historii i pełnej listy osób za nie
odpowiedzialnych. Tematy te zasługują na osobne artykuły i na portalu można
znaleźć o nich sporo wpisów.

### ITCQF

International Technical Communication Qualifications Foundation, fundacja
działała do 2025 roku, wyszkoliła X osób. Twórcami tego projektu byli: Michał
Skowron, Paweł Kowaluk, Marcin Górski.

### Studia podyplomowe na Vistula University

Studia podyplomowe kształcące specjalistów od komunikacji technicznej odbyły się
pięć razy i wydano X certyfikatów.

### Partnerstwa z konferencjami i wydarzeniami

Techwriter.pl patronował konferencjom i wydarzeniom takim jak MadWorld, soap!,
Write the Docs, Meet Content (obecnie Content Bytes).

### Grupa na Facebooku i strona na LinkedIn

- Grupa Tworzenie Dokumentacji liczy ponad 1000 osób.
- 800 osób śledzi aktualizacje publikowane przez Techwriter.pl na LinkedIn.

### Przyjaźnie

Praca nad portalem zaowocowała dziesiątkami znajomości i przyjaźni w ramach
szeroko pojętej społeczności technical writerów w kraju i za granicą.

## Wartość dodana według czytelników

TUTAJ DODAM WRAZENIA CZYTELNIKOW.

## Rynek contentu wtedy i dziś

Techwriter.pl był odpowiedzią na sytuację rynkową związaną z zapotrzebowaniem na
technical writerów. Przyjrzyjmy się zatem temu rynkowi.

### Jak wyglądał rynek contentu w 2012 roku?

Michał Skowron:

> Było zdecydowanie mniej ofert pracy. Swoją pierwszą pracę jako Tech Writer
> rozpocząłem na początku 2012 roku. Mieszkałem wtedy w Dąbrowie Górniczej i
> udało mi się znaleźć 1 ofertę pracy dla Tech Writera w Katowicach. W Gliwicach
> była jedna firma, która zatrudniała wtedy większą liczbę writerów, ale była to
> za duża odległość. Zaaplikowałem na tę jedną ofertę i dostałem pracę.
> Najwięcej ofert było wtedy w Krakowie.

> Poza samą liczbą ofert pracy, warto zwrócić uwagę na świadomość tego zawodu w
> Polsce. Ja sam na początku, nie miałem pojęcia, że tech comm to działka, która
> ma swoje zasady, dobre praktyki, szkolenia, itp. Zacząłem szukać, interesować
> się, i za pierwszym podejściem znalazłem tylko zagraniczne materiały. Po paru
> miesiącach, wróciłem do idei szukania materiałów w języku polskim i wtedy
> trafiłem na Techwriter.pl. Byłem tak podekscytowany tym, że pojawił się taki
> portal w języku polskim, że dość szybko zdecydowałem się dołączyć. soap!
> stawiał wtedy pierwsze kroki, a meetupy tech commowe nie istniały.

### Jak rynek contentu wygląda w 2025 roku?

Michał Skowron:

> Wszystko to co opisałem w punkcie poprzednim zmieniło się na lepsze - liczba
> ofert pracy, świadomość zawodu, itp. Widać to nawet po tym jak prężnie
> działają teraz grupy MeetContent (Content Bytes) we Wrocławiu i Krakowie,
> udowadniając, że jest potrzeba spotkań, wymiany wiedzy i poczucia
> przynależności do społeczności. Chcielibyśmy, żeby branża tech comm rozwijała
> się jeszcze dynamiczniej i może czujemy mały niedosyt jeśli chodzi o tempo
> tego rozwoju na przestrzeni lat (obstawialiśmy "wybuch" podobny do tego jaki
> nastąpił w branży testerskiej), ale myślę, że możemy być zadowoleni z tego,
> gdzie teraz jesteśmy.

## Dokąd zmierza Techwriter.pl?

W 2023 Darek przekazał stery w zakresie prowadzenia portalu Michałowi Skowronowi
i Pawłowi Kowalukowi.

Pożegnaliśmy Wordpress jako narzędzie do tworzenia artykułów i przywitaliśmy
podejście "Docs-as-Code" w oparciu o Docusaurusa i Github Codespaces. Praca nad
blogiem stała się dynamiczna i przyjemna.

Pojawiło się więcej artykułów po angielsku.

Z tematów nowszych, Techwriter.pl nagłaśnia działania stowarzyszenia SAiIT
zrzeszającego technical writerów i ilustratorów technicznych.

## Zakończenie

W tym miejscu, chciałbym podziękować za możliwość działania w społeczności
Techwriter.pl.

Otrzymałem dużo swobody twórczej jeśli chodzi o artykuły które piszę. Sprawia mi
ogromną frajdę, że mam możliwość dzielenia się spostrzeżeniami i tym czego się
dowiedziałem. Dzięki temu jeszcze lepiej komunikuję się w języku pisanym.

Dzięki Techwriter.pl miałem też okazję uczestniczenia w ciekawych wydarzeniach i
konferencjach. Miałem przyjemność prowadzić wykład dla studentów podczas
"Translating Europe". Podczas tych wydarzeń i w samej redakcji poznałem bardzo
sympatycznych, kreatywnych, pomocnych ludzi.

Mam nadzieję, że artykuł ten jest pretekstem do przypomnienia sobie osiągnięć
naszej społeczności. Patrzę z optymizmem na dalszy rozwój naszej branży i życzę
Wam w niej samych sukcesów. Trzymajcie się!

## Źródła

- [Artykuł Michała Skowrona i Jakuba Wiśniewskiego na blogu Toma Johnsona w 2017](https://idratherbewriting.com/2017/10/31/untold-story-of-techwriter-pl-poland/)
- [Wywiad na Youtube z Darkiem Write the Docs (ENG)](https://www.youtube.com/watch?v=QTdlv6KQiEo)
- [Wpis Darka na LinkedIn w 10 rocznice Techwriter.pl](https://www.linkedin.com/feed/update/urn:li:activity:7109489713899593728/?updateEntityUrn=urn%3Ali%3Afs_feedUpdate%3A%28V2%2Curn%3Ali%3Aactivity%3A7109489713899593728%29)

## Dalsza lektura

### Materiały rocznicowe

- 2021: [Wpis na siódme urodziny](../7-urodziny-techwriter-pl/index.md)
- 2021:
  [Wywiad na Youtube z Darkiem po angielsku dla Write The Docs](https://www.youtube.com/watch?v=QTdlv6KQiEo)
- 2017:
  [Wpis na czwarte urodziny](../od-dzis-wszystkie-szkolenia-z-komunikacji-technicznej-w-jednym-miejscu/index.md)
- 2016: [Wpis na trzecie urodziny](../pozdrawiamy-z-pragi/index.md)
- 2014: [Wpis na pierwszy roczek](../to-juz-rok/index.md)
- 2013: [Pierwszy wpis](../witaj-swiecie/index.md)

### Wywiady

- 2025: [Wywiad 31 - po polsku](../kilka-pytan-do-czesc-31-English/index.md)
- 2025: [Wywiad 31 - po angielsku](../kilka-pytan-do-czesc-31/index.md)
- 2024: [Wywiad 30](../kilka-pytan-do-czesc-30-marketing/index.md)
- 2023: [Wywiad 29](../kilka-pytan-do-czesc-29/index.md)
- 2023: [Wywiad 28](../kilka-pytan-do-czesc-28/index.md)
- 2022: [Wywiad 27](../kilka-pytan-do-czesc-27/index.md)
- 2022: [Wywiad 26](../kilka-pytan-do-czesc-26/index.md)
- 2021:
  [Wywiad 25](../kilka-pytan-do-czesc-25-od-tech-writera-do-scrum-mastera/index.md)
- 2021: [Wywiad 24](../kilka-pytan-do-czesc-24/index.md)
- 2021: [Wywiad 23](../kilka-pytan-do-czesc-23/index.md)
- 2021: [Wywiad 22](../kilka-pytan-do-czesc-22/index.md)
- 2020: [Wywiad 21](../kilka-pytan-do-czesc-21/index.md)
- 2020: [Wywiad 20](../kilka-pytan-do-czesc-20/index.md)
- 2020: [Wywiad 19](../kilka-pytan-do-czesc-19/index.md)
- 2020: [Wywiad 18](../kilka-pytan-do-czesc-18/index.md)
- 2019: [Wywiad 17](../kilka-pytan-do-czesc-17/index.md)
- 2018: [Wywiad 16](../kilka-pytan-do-czesc-16/index.md)
- 2017: [Wywiad 15](../kilka-pytan-do-czesc-15/index.md)
- 2017: [Wywiad 14](../kilka-pytan-do-czesc-14/index.md)
- 2017: [Wywiad 13](../kilka-pytan-do-czesc-13/index.md)
- 2017: [Wywiad 12](../kilka-pytan-do-czesc-12/index.md)
- 2016: [Wywiad 11](../kilka-pytan-do-czesc-11/index.md)
- 2016: [Wywiad 10](../kilka-pytan-do-czesc-10/index.md)
- 2016: [Wywiad 9](../kilka-pytan-do-czesc-9/index.md)
- 2015: [Wywiad 8](../kilka-pytan-do-czesc-8/index.md)
- 2015: [Wywiad 7](../kilka-pytan-do-czesc-7/index.md)
- 2015: [Wywiad 6](../kilka-pytan-do-czesc-6/index.md)
- 2015: [Wywiad 5](../kilka-pytan-do-czesc-5/index.md)
- 2015: [Wywiad 4](../kilka-pytan-do-czesc-4/index.md)
- 2015: [Wywiad 3](../kilka-pytan-do-czesc-3/index.md)
- 2015: [Wywiad 2](../kilka-pytan-do-czesc-2/index.md)
- 2015: [Wywiad 1](../kilka-pytan-do-czesc-1/index.md)

### Ankiety płacowe

- 2024:
  [Wyniki badania płac](../wyniki-badania-plac-w-komunikacji-technicznej-2024/index.mdx)
- 2023:
  [Wyniki badania płac](../wyniki-badania-plac-w-komunikacji-technicznej-2023/index.mdx)
- 2022:
  [Wyniki badania płac](../wyniki-badania-plac-w-komunikacji-technicznej-2022/index.md)
- 2021:
  [Wyniki badania płac](../wyniki-badania-plac-w-komunikacji-technicznej-2021/index.md)
- 2020:
  [Wyniki badania płac](../wyniki-badania-plac-w-komunikacji-technicznej-2020/index.md)
- 2019:
  [Wyniki badania płac](../wyniki-badania-plac-w-komunikacji-technicznej-2019/index.md)
- 2018:
  [Wyniki badania płac](../wyniki-badania-plac-w-komunikacji-technicznej-2018/index.md)
- 2017:
  [Wyniki badania płac](../wyniki-badania-plac-w-komunikacji-technicznej/index.md)

### Relacje z soap!

- 2023:
  [Relacja z tegorocznej konferencji soap 2023!](../relacja-z-tegorocznej-konferencji-soap-2023/index.md)
- 2022:
  [Doniesienia z tegorocznej konferencji Soap 2022!](../doniesienia-z-tegoroczenj-konferencji-soap-2022/index.md)
- 2019:
  [Konferencja soap! 2019 - (wideo)relacja](../konferencja-soap-2019-wideorelacja/index.md)
- 2018:
  [Konferencja soap! 2018 - relacja](../konferencja-soap-2018-relacja/index.md)
- 2017:
  [Soap! 2017 już za nami - relacja](../soap-2017-juz-za-nami-relacja/index.md)
- 2016:
  [Konferencja soap! 2016 - podsumowanie](../konferencja-soap-2016-podsumowanie/index.md)
- 2015: [Namydleni po raz trzeci](../namydleni-po-raz-trzeci/index.md)
- 2014: [Soap! Just Wants to Have Fun](../soap-just-wants-to-have-fun/index.md)
- 2014: [soap! 2014 - summary of day 1](../soap-2014-summary-of-day-1/index.md)
- 2014: [soap! 2014 - summary of day 2](../soap-2014-summary-of-day-2/index.md)
- 2013:
  [soap! technical communication conference - relacja](../soap-technical-communication-conference-relacja/index.md)

### Write the Docs

- 2021:
  [Write the Docs Prague (online)](../relacja-z-konferenecji-write-the-docs-prague-2021/index.md)
- 2020:
  [Write the Docs Prague (online)](../relacja-z-write-the-docs-prague-2020-online/index.md)
- 2019:
  [Write the Docs Prague](../nasza-relacja-z-write-the-docs-prague-2019/index.md)
- 2018: [Write the Docs Prague](../write-the-docs-prague-2018-relacja/index.md)
- 2017: [Write the Docs Prague](../write-the-docs-prague-2017-relacja/index.md)
- 2016: [Write the Docs Europe](../write-the-docs-europe-2016-relacja/index.md)

### Langłydż

- 2014: [Part ilewen](../langlydz-part-ilewen/index.md)
- 2014: [Part ten](../langlydz-part-ten/index.md)
- 2014: [Part najn](../langlydz-part-najn/index.md)
- 2014: [Part ejt](../langlydz-part-ejt/index.md)
- 2014: [Part sewen](../langlydz-part-sewen/index.md)
- 2014: [Part siks](../langlydz-part-siks/index.md)
- 2014: [Part fajf](../langlydz-part-fajf/index.md)
- 2014: [Part fołur](../langlydz-part-folur/index.md)
- 2014: [Part fri](../langlydz-part-fri/index.md)
- 2013: [Part tu](../langlydz-part-tu/index.md)
- 2013: [Part łan](../langlydz-part-lan/index.md)
