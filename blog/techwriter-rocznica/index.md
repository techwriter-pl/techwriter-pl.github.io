---
title: 'Zbliża się 12 rocznica techwriter.pl'
authors: niewiarowski
date: '2025-06-19'
tags:
  - 'społeczność'
  - 'z-kraju'
coverImage: 'techwrite_rocznica.png'
---

Techwriter.pl - portal, inicjatywa i grupa ludzi, którym bliska jest komunikacja
techniczna - istnieje już od ponad dekady. W tym artykule opisuję:

- Początki
- Rozwój inicjatywy
- Cykle artykułów
- Wpływ na branżę komunikacji technicznej
- Perspektywę założycieli
- Jak techwriter.pl prezentuje się obecnie.

<!--truncate-->

W tym miejscu chcemy docenić wysiłek osób zaangażowanych w działalność
techwriter.pl, która od niemal 12 lat wpływa znacząco na rozwój polskiej komunikacji technicznej.
Dziękujemy wszystkim, którzy rozwijali społeczność i czytają nasze artykuły.
Jeśli ktoś chciałby podzielić się swoją historią, zapraszamy do kontaktu.

## Od autora

Swego czasu trafiłem na badanie płac opublikowane na portalu i odkryłem, że
niszowa branża tech writingowa ma swoją społeczność dzielącą się wiedzą. W 2020
roku poznałem się z Darkiem Drezno przez LinkedIn i dołączyłem do redakcji.

Jak wiadomo, najciemniej jest pod latarnią: w grupie dokumentalistów o wielu
faktach krążyły ustne przekazy i nie wszystko było udokumentowane 😀. Dlatego
postanowiłem porozmawiać z osobami, które tworzyły techwriter.pl na długo przed
moim dołączeniem.

Przejdźmy do faktów, które udało mi się ustalić.

## Początki

### Ówczesny rynek tech writingu i nowy pomysł

Ojcem tej inicjatywy jest
[Dariusz Drezno](https://www.linkedin.com/in/dariusz-drezno/) (Darek), związany
z branżą testerską. Jest testerem, managerem, wykładowcą i przedsiębiorcą. W
swojej firmie miał styczność z wieloma technical writerami, którzy pytali go o
standardy, szkolenia i materiały szkoleniowe. W 2012, Darek zauważał, że nie
było polskojęzycznej strony branżowej i brakowało też kursów podnoszących
kwalifikacje specjalistów od dokumentacji.

O tym, jak w 2012 wyglądał rynek technical writingu opowiada też Michał Skowron,
który odegrał dużą rolę w tworzeniu i rozwijaniu portalu:

> Było wtedy zdecydowanie mniej ofert pracy. Poza tym, warto zwrócić uwagę na
> świadomość tego zawodu w Polsce. Ja sam na początku, nie miałem pojęcia, że
> tech comm to działka, która ma swoje zasady, dobre praktyki, szkolenia, itp.
> Zacząłem szukać, interesować się, i za pierwszym podejściem znalazłem tylko
> zagraniczne materiały.

> Po paru miesiącach, wróciłem do idei szukania materiałów w języku polskim i
> wtedy trafiłem na techwriter.pl. Byłem tak podekscytowany tym, że pojawił się
> taki portal w języku polskim, że dość szybko zdecydowałem się dołączyć. soap!
> stawiał wtedy pierwsze kroki, a meetupy tech commowe nie istniały.

Michał, podobnie jak wielu innych rozmówców, podkreśla, że w tamtym czasie
"unosił się pionierski duch" i było dużo przestrzeni do zagospodarowania. Z
związku z tym Darek, zainspirowany inicjatywą
[Radosława Smiglina](https://www.linkedin.com/in/smilgin/) i społecznością
[testerzy.pl](https://www.linkedin.com/company/testerzy/), postanowił stworzyć
coś podobnego, ale dla technical writerów.

### Nazwa i logo

![Logo techwriter.pl: ikona pacmana i nazwa.](images/logo_tw.png)

To, kto wymyślił nazwę i logo z charakterystycznym "Pacmanem" owiane jest nimbem
tajemnicy. Na decyzję o nazwie wpłynęła dostępność domeny strony internetowej
🙂.

![Logo techwriter.pl gdzie litery słowa "Tech" wyróżniają się graficznie od reszty tekstu jednolitą czcionką: "writer". ](images/logo.png)

### Pierwsze wpisy

Darek dodał [pierwszy powitalny wpis](../witaj-swiecie/index.md) 18.09.2013.
Następnie opublikował pierwszy merytoryczny artykuł, którym była
[relacja z pierwszej odsłony soap!](../soap-technical-communication-conference-relacja/index.md).
Wynika z tego, że w 2023 portal skończył 10 lat, a we wrzesniu 2025 skończy 12
👍🥳🎉.

### Współpracownicy

Pierwszymi osobami, które dołączyły do portalu były:
[Marcin Górski](https://www.linkedin.com/in/gorskimarcin/),
[Sabina Szablowska](https://www.linkedin.com/in/sabina-sz/) i
[Michał Skowron](https://www.linkedin.com/in/michalskowron/).

Michał był bardzo aktywny we wczesnych fazach rozwoju techwriter.pl:

> Włożyłem dużo serducha w techwriter.pl, szczególnie w pierwszych latach jego
> istnienia bo byłem podjarany tym, że powstał taki polski portal jak dziecko,
> które dostało worek słodyczy 😁.

Później skupił się na innych projektach takich jak ITCQF i Techwriter Koduje. W
2023 wrócił do portalu jako redaktor naczelny (drugim redaktorem jest
[Paweł Kowaluk](https://www.linkedin.com/in/dariusz-drezno/)).

Na przestrzeni lat, około 20 osób znajdowało wenę i chęć by dzielić się swoimi
doświadczeniami na łamach portalu. Oprócz tego, zamieściliśmy wiele artykułów
gościnnych, także w języku angielskim.

W tym momencie, nie licząc redaktorów naczelnych i administratorki, mamy 4 osoby
publikujące artykuły.

## Jak wygląda działalność redakcji od kuchni?

Spotykamy się na wideokonferencjach żeby porozmawiać i podzielić się pomysłami
na artykuły. Dość sprawnie komunikujemy się zdalnie i ustalamy plany na
najbliższy czas. Każdy pisze dla przyjemności po godzinach, dlatego zrozumiałe
jest, że zobowiązania prywatne i zawodowe mają priorytet, a na publikację
artykułu czasem trzeba zaczekać. Każdy artykuł sprawdzany jest przez co najmniej
jedną parę oczu.

Wspomnę w tym miejscu
[Agnieszkę Gaworską](https://www.linkedin.com/in/agnieszka-gaworska-9b77591a4/),
która od 2015 pełni rolę administratorki i korektorki. Przez jej ręce przeszły
dziesiątki artykułów i wychwyciła setki literówek. Bywały okresy, gdy to
Agnieszka najczęściej publikowała nowe treści na stronie. To ona również
odpowiadała za publikacje na mediach społecznościowych. Dziękujemy za jej
zaangażowanie 🤝!

A jak wyglądała współpraca z Darkiem? W redakcji, Darek dał się poznać jako
dobry organizator, lider, talent manager i po prostu dobry kolega wnoszący dużo
energii i entuzjazmu 🙂.

Po zmianie kierownictwa, Michał i Paweł angażują się w życie redakcji, chętnie
dzielą się opiniami i pomysłami na dalszą działalność. Współpraca przebiega w
przyjaznej i konstruktywnej atmosferze.

## Kalendarium i kolejne kroki w rozwoju

Przyjrzyjmy się istotnym momentom z historii techwriter.pl.

### Oferty pracy

W początkowej fazie rozwoju portalu, największa popularnością cieszyły się
zamieszczane oferty pracy. W dalszym ciągu naszą misją jest łączyć osoby
poszukujące pracy z pracodawcami. Techwriter.pl sprzyja też networkingowi.
Najlepszym tego przykładem jest Michał Skowron, który dzięki uczestniczeniu w
życiu portalu dostał pierwszą pracę w Krakowie w Dassault Systemes i poznał
Marcina Górskiego.

Tak temat networkingu podsumowuje sam Michał Skowron:

> Dzięki techwriter.pl poznałem masę ludzi, co otworzyło sporo furtek,
> doprowadziło w późniejszym czasie do różnych sytuacji zawodowych, współpracy,
> projektów.

> Albo historia Radka, który przez chwilę był w redakcji. Szukał pracy po
> powrocie do tech writingu po przerwie. Podrzucilem namiar na niego jednemu
> koledze z 3di i z tego co wiem do tej pory tam pracuje 😊.

### Konferencje - relacje i współpraca

- W 2013 opublikowaliśmy relację z pierwszej konferencji soap!.
- W 2016 pojawiła się pierwsza relacja z Write the Docs.
- W 2017 nasz specjalny korespondent Michał Skowron odwiedził San Diego, by
  później opisać wrażenia z konferencji MadWorld, zorganizowanej przez firmę
  MadCap. Michał wziął też udział w warsztatach i zdał certyfikat MadCpa Flare.

Takie materiały pozostają popularne, ponieważ:

- Podsumowują najświeższe trendy branżowe
- Służą pomocą uczestnikom, którzy chcą odświeżyć sobie kluczowe fakty
- Dają pojęcie o konferencji tym, którzy nie mogli w niej wziąć udziału.

Na techwriter.pl znajdują się też relacje z Konferencji Tłumaczy czy UA Europe.

Techwriter.pl patronował konferencjom i wydarzeniom takim jak MadWorld, soap!,
Write the Docs, Meet Content (obecnie Content Bytes).

Oto jak ten aspekt działalności widzi Michał Skowron:

> Jednym z ważniejszych momentów w historii portalu było nawiązanie współpracy z
> konferencjami w Polsce i za granicą. W pewnym momencie wpadłem na pomysł, żeby
> zacząć po prostu zacząć wysyłać maile do organizatorów oferując im “wymianę
> barterową” - logo na stronie i promocję konferencji w zamian za umieszczenie
> nas na stronie jako partnera medialnego oraz relację z wydarzenia w zamian za
> wejściówkę. Ten model działa do tej pory. Okazało się, że odzew był pozytywny.

### Wywiady

W 2015 ukazał się pierwszy wywiad z technical writerką. Cykl wywiadów stał się
popularną formą prezentowania sylwetek osób aktywnych na scenie tech commu. Jest
to dobry sposób, by przedstawić swoją unikalną perspektywę, zainteresowania i
doświadczenia.

Była nawet jedna osoba, której tak spodobało się udzielanie wywiadu, że
popełniła recydywę opowiadając o swojej karierze dwukrotnie, na różnych etapach
kariery. Jeśli chcecie się dowiedzieć, kogo mam na myśli, zapraszamy do
przejrzenia naszych wywiadów.

### Ankieta badania płac

W 2017 opublikowaliśmy pierwszą ankietę płac. Po dziś dzień cykl ten cieszy się
popularnością. Choć liczba respondentów nie przekroczyła 133 osób, ankieta daje
obraz ewolucji płac osób związanych z technical writingiem. Dokładamy starań, by
rozwijać ankietę i dostosowywać ją do zmieniającego się krajobrazu rynku pracy.

### Artykuły o narzędziach

Poradniki z wiedzą o narzędziach i podejściach są jednymi z najbardziej
wartościowych pozycji na blogu. Jeśli szukasz informacji na jakiś temat, wpisz
słowo kluczowe do wyszukiwarki strony albo zobacz strony zgrupowane tagami. Jest
duża szansa, że znajdziesz pomocny materiał.

### Langłydż - z humorem o języku

Techwriter.pl to nie tylko poważne artykuły branżowe. Dużym powodzeniem cieszy
się seria Langłydż, w której obserwujemy co śmieszniejsze i kreatywniejsze
zapożyczenia z angielskiego.

### Gadżety

Techwriter.pl doczekał się nawet gadżetów takich jak:

- Koszulka: "I’m the One Who Docs"
- Koszulka z logo
- Kubek
- Parasolka.

Były to limitowane edycje. Mało kto należy do grona szczęśliwców będących w ich
posiadaniu. Wiąże się z tym zabawna historia. Kilka lat po tym jak dołączyłem do
redakcji, podczas konferencji Michał Skowron zagadnął mnie, by przekazać mi
prawie nieużywaną koszulkę z logo techwriter.pl. W tamtym czasie Michał już
dłuższy czas realizował się poza szeregami redakcji. Ironia losu polegała na
tym, że w przeciągu roku Michał na nowo dołączył do zespołu jako redaktor
naczelny, więc może i odzienie z brandingiem przydałoby mu się 😁. Koszulkę
zachowałem, czasem nawet zakładam ją na wyjątkowe okazje (ostatnio był to
Content Day).

## Inicjatywy, które narodziły się z pomocą techwriter.pl

Dzięki zaangażowaniu założycieli i współpracowników techwriter.pl doszło do
wielu ciekawych inicjatyw. Wymienię te najważniejsze, o których wiem. Nie uda mi
się tu wymienić każdej zaangażowanej osoby, a opisy będą dość skrótowe. Kto wie,
może część z tych tematów rozwiniemy w przyszłości w formie osobnych artykułów.
Przejdźmy w takim razie do tych przedsięwzięć.

### ITCQF

Rozwinięcie skrótu: International Technical Communication Qualifications
Foundation. Twórcami tego projektu byli: Michał Skowron, Paweł Kowaluk, Marcin
Górski. 

Dzięki ITCQF, społeczność otrzymała sylabus porządkujący wiedzę na temat
praktyk w branży, o którym przeczytać możecie w
[Perłach z sylabusa](../perly-z-sylabusa-itcqf/index.md). 

Dziesiątki osób wzieły
udział w kursach przygotowawczych i otrzymały certyfikaty. Odbiorcami kursu byli
zarówno początkujący technical writerzy jak i ci z większym dorobkiem. W kursie
brali udział też specjaliści innych dziedzin, np.: testerzy czy managerowie
projektów. O wrażeniach uczestników dowiecie się z
[relacji ze szkolenia ITCQF](../szkolenie-itcqf-relacja/index.md)

ITCQF publikował raporty na temat rynku tech writingowego w różnych krajach.

Dane z 2022 dla Polski:

![Raport ITCQF na temat polskiego rynku technical writingowego w 2022, obejmujący liczbę ofert pracy, liczbę firm zatrudniających specjalistów od dokumentacji, liczbę osób na tym stanowisku, itp.](images/raport.png)

Fundacja ITCQF zakończyła swoją działalność w 2025, o czym więcej możecie
przeczytać [tutaj](../koniec-itcqf/index.md)

### Studia podyplomowe na Vistula University

Studia podyplomowe kształcące specjalistów od komunikacji technicznej odbyły się
pięć razy i wydano X certyfikatów.
[Marta Bartnicka](https://www.linkedin.com/in/marta-bartnicka-713969/). Michał
Skowron, Marcin Górski, Darek Drezno, Daniel Barrio Fierro.

DO ROZWINIECIA MOZE MARTA PODA MI WIECEJ STATYSTYK.

### Współpraca z uniwersytetami

W 2022, osoba z redakcji techwriter.pl prowadziła wykład na Instytucie
Lingwistyki Stosowanej.

CZY MAMY PRZYKLADY INNEJ WSPOLPRACY Z UNIVERSYTETAMI? NIE LICZE TU VISTULI.

### Grupa na Facebooku i strona na LinkedIn

- Grupa Tworzenie Dokumentacji liczy ponad 1000 osób.
- 800 osób śledzi aktualizacje publikowane przez techwriter.pl na LinkedIn.

### Inspiracja dla społeczności międzynarodowej

Artykuły techwriter.pl tłumaczone były na czeski. Portal był inspiracja dla
Ivana Chebana, który założył anglojęzyczny [blog](https://www.uawriters.space)
tworzony przez ukraińskich pisarzy technicznych.

### Przyjaźnie

Praca nad portalem zaowocowała dziesiątkami znajomości i przyjaźni w ramach
szeroko pojętej społeczności technical writerów w kraju i za granicą. Przykład
na to dostarczył Michał Skowron:

> Pamiętam nawet jak napisałem artykuł, już nie wiem o czym, chyba o Jenkinsie,
> i Paweł Kowaluk zostawił komentarz pod nim, że fajny. Cieszyłem >się
> niesamowicie. Ja wtedy zaczynałem w branży, nie znaliśmy się i Paweł już wtedy
> był rozpoznawalny w branży.

Po dziś dzień obaj panowie przyjaźnią się i wspólnie pracują nad różnymi
projektami.

## O co chodzi i dlaczego?

Przyjrzyjmy się temu, co napędza redakcję. Zadałem kilka pytań twórcom tej
społeczności, najwięcej przemyśleń zebrałem od Michała 🙂.

### Jakie wartości przyświecają tej inicjatywie?

Według Michała Skowrona, są to:

> - Dzielenie się wiedzą
> - Budowanie przestrzeni/społeczności dla specjalistów od tworzenia treści, w
>   której będą dobrze się czuć i z którą będą się identyfikować
> - Gotowość do bezinteresownej pomocy.

### Dlaczego to robimy?

Odpowiedź Michała Skowrona:

> Żeby poznawać nowych ludzi, podtrzymać motywację i ciągle uczyć się czegoś
> nowego. Nie ma lepszego sposobu na naukę niż wyjaśnianie rzeczy innym.
> Współtworzenie takiego portalu internetowego jest po prostu satysfakcjonujące.
> Daje poczucie dodawania prawdziwej wartości do społeczności, tworzy mnóstwo
> możliwości, zbliża do siebie ludzi z branży tech comm i jest po prostu świetną
> zabawą.

### Jakie są wymagania dla osób chcących dzielić się wiedzą?

Perspektywa Michała Skowrona:

> Chcemy przekazać wszystkim związanym z komunikacją techniczną, że dokładanie
> cegiełek do budowania społeczności nie jest trudne i że każdy ma coś ciekawego
> do powiedzenia. Pisanie artykułów na bloga czy nagrywanie podcastów nie jest
> zarezerwowane tylko dla "wybrańców", czyli ekspertów, liderów czy menedżerów.
> Twoja wiedza, umiejętności i perspektywa mogą być bardzo pomocne dla kogoś,
> nawet jeśli jesteś na początku swojej kariery w komunikacji technicznej.

### Dlaczego piszemy głównie po polsku?

Wyjaśnienie Michała Skowrona:

> Na świecie istnieje wiele świetnie zorganizowanych, prężnych i profesjonalnych
> konferencji poświęconych komunikacji technicznej. Jest też bez liku blogów i
> stron internetowych — jednak większość z nich jest w języku angielskim. To
> oczywiście fantastyczne, ale założeniem techwriter.pl było budowanie
> społeczności komunikacji technicznej na poziomie lokalnym, właśnie w języku
> polskim. To prosty przykład zasady: "myśl globalnie, działaj lokalnie".

> Celem nie było stworzenie odrębnego źródła ezoterycznej wiedzy technicznej,
> zaszyfrowanej w jednym z najtrudniejszych języków świata. Chcieliśmy stworzyć
> lokalną bramę, która skieruje nowych i doświadczonych polskich twórców
> technicznych do innych wspaniałych źródeł wiedzy i połączy ich z
> międzynarodowymi społecznościami. Jak dotąd, wydaje się, że to działa!

### Co jest wyjątkowego w tej inicjatywie?

Michał Skowron widzi to w ten sposób:

> Techwriter.pl pozwala nam opowiadać o tech commie przez pryzmat naszej
> rzeczywistości, która ma swoje smaczki i jest inna niż ta, którą obserwujemy w
> krajach gdzie tech comm ma długoletnią tradycję.

> Myślę też, że fakt, że portal jest prowadzony przez pasjonatów, którzy na tym
> nie zarabiają i nie mają określonej agendy biznesowej.

> Wiadomo, że każda osoba, która publikuje na naszym portalu buduje w ten sposób
> swoją markę osobistą i zwiększa swoją widoczność w branży, ale głównym celem
> działalności jest dzielenie się wiedzą, a nie promowanie jakiegoś logo czy
> firmy.

Dla Darka Drezno szczególnie ważne były te kwestie:

> Przede wszystkim, dzięki tej inicjatywie wiele osób poznało się i
> zaprzyjaźniło. Studia podyplomowe zmieniły życie zawodowe sporej grupy osób.

### Z jakimi przeciwnościami musieliśmy się mierzyć?

Michał Skowron opowiada o trudnościach:

> Podstawowymi wyzwaniami zawsze były brak czasu i ludzi. Ciężko jest prowadzić
> portal i jednocześnie dostarczać regularnie bogate merytorycznie artykuły.
> Szybkie wpisy o ofertach pracy czy wydarzeniach nie są takim wyzwaniem, jednak
> porządny artykuł wymaga czasu i nakładu pracy. Nie jest też łatwo znaleźć
> większą grupę chętną do udzielania się. Portal jest non-profit, więc artykuły
> są pisane w wolnym czasie i pro bono. Naturalne jest, że po okresie aktywności
> osoby mogą chcieć zacząć inaczej spędzać swój czas wolny albo potrzebują
> zrezygnować z innych powodów.

## Opinia czytelnika

WRAZENIA CZYTELNIKA DO DODANIA.
[Mateusz Borycki](https://www.linkedin.com/in/mateusz-borycki-2817a6186/).

## Rynek contentu w 2025

Techwriter.pl był odpowiedzią na potrzeby technical writerów i samego rynku
pracy. Jak wygląda ten rynek w 2025 roku?

Tak postrzega go Michał Skowron:

> Wszystko zmieniło się na lepsze - liczba ofert pracy, świadomość zawodu, itp.
> Widać to nawet po tym jak prężnie działają teraz grupy MeetContent (Content
> Bytes) we Wrocławiu i Krakowie, udowadniając, że jest potrzeba spotkań,
> wymiany wiedzy i poczucia przynależności do społeczności.

## Techwriter.pl - wydarzenia z okresu 2023-2025

- W 2023 Darek przekazał stery w zakresie prowadzenia portalu Michałowi
  Skowronowi, Pawłowi Kowalukowi i Tomaszowi Prusowi. Tomasz po jakimś czasie
  zrezygnował.

- Pożegnaliśmy Wordpress jako narzędzie do tworzenia artykułów i przywitaliśmy
  podejście "Docs-as-Code" w oparciu o Docusaurusa i Github Codespaces. Praca
  nad blogiem stała się dynamiczna i przyjemna.

- Pojawiło się więcej artykułów po angielsku.

- Jest teraz jedna strona z ofertami pracy, które można umieszczać tam
  nieodpłatnie.

- Powstały sekcje z linkami do przydatnych materiałów i odświeżyliśmy sposób
  prezentacji listy nadchodzących konferencji.

- Wciąż aktywnie wspieramy różne wydarzenia i inicjatywy, dla których jesteśmy
  partnerami medialnymi. Chcemy aktywnie działać i rozwijać społeczność.

  Przykład: nagłaśniamy działania stowarzyszenia SAiIT zrzeszającego technical
  writerów i ilustratorów technicznych.

## Zakończenie od autora

- W techwriter.pl otrzymałem dużo swobody twórczej jeśli chodzi o artykuły,
  które piszę. Sprawia mi ogromną frajdę, że mam możliwość dzielenia się
  spostrzeżeniami i wiedzą. Przy okazji szlifuję pisany język polski, który do
  prostych nie należy 😉.

- Miałem też okazję uczestniczenia w ciekawych wydarzeniach i konferencjach,
  również jako wykładowca. W redakcji poznałem sympatycznych, kreatywnych i
  pomocnych ludzi.

- Uważam, że należy docenić to, co w komunikacji technicznej wszyscy razem
  osiągnęliśmy. Z optymizmem patrzę na dalszy rozwój naszej branży i życzę Wam w
  niej samych sukcesów.

Parafrazując tytuł ósmego albumu AD/DC:

![Okładka płyty AC/DC przedstawiająca armatę, gdzie słowa "For those about to rock, we salute you" przerobiony na "For those about to DOC, we salute you!".](images/salute.png)

## Źródła

- 2024: [Wpis Darka na LinkedIn na rocznice techwriter.pl](https://www.linkedin.com/feed/update/urn:li:activity:7109489713899593728/?updateEntityUrn=urn%3Ali%3Afs_feedUpdate%3A%28V2%2Curn%3Ali%3Aactivity%3A7109489713899593728%29)
- 2021: [Wywiad na Youtube z Darkiem Write the Docs (ENG)](https://www.youtube.com/watch?v=QTdlv6KQiEo)
- 2017: Artykuł Michała Skowrona i
  [Jakuba Wiśniewskiego](https://www.linkedin.com/in/jakubmwisniewski/) na
  [blogu Toma Johnsona](https://idratherbewriting.com/2017/10/31/untold-story-of-techwriter-pl-poland/)

## Dalsza lektura

### Materiały rocznicowe

- 2021: [Wpis na siódme urodziny](../7-urodziny-techwriter-pl/index.md)
- 2021:
  [Wywiad na Youtube z Darkiem po angielsku dla Write The Docs](https://www.youtube.com/watch?v=QTdlv6KQiEo)
- 2017:
  [Wpis na czwarte urodziny](../od-dzis-wszystkie-szkolenia-z-komunikacji-technicznej-w-jednym-miejscu/index.md)
- 2016: [Wpis na trzecie urodziny](../pozdrawiamy-z-pragi/index.md)
- 2014: [Wpis na pierwszy roczek](../to-juz-rok/index.md)
- 2013: [Pierwszy wpis](../witaj-swiecie/index.md)

### Wywiady

- 2025: [Wywiad 31 - po polsku](../kilka-pytan-do-czesc-31-English/index.md)
- 2025: [Wywiad 31 - po angielsku](../kilka-pytan-do-czesc-31/index.md)
- 2024: [Wywiad 30](../kilka-pytan-do-czesc-30-marketing/index.md)
- 2023: [Wywiad 29](../kilka-pytan-do-czesc-29/index.md)
- 2023: [Wywiad 28](../kilka-pytan-do-czesc-28/index.md)
- 2022: [Wywiad 27](../kilka-pytan-do-czesc-27/index.md)
- 2022: [Wywiad 26](../kilka-pytan-do-czesc-26/index.md)
- 2021:
  [Wywiad 25](../kilka-pytan-do-czesc-25-od-tech-writera-do-scrum-mastera/index.md)
- 2021: [Wywiad 24](../kilka-pytan-do-czesc-24/index.md)
- 2021: [Wywiad 23](../kilka-pytan-do-czesc-23/index.md)
- 2021: [Wywiad 22](../kilka-pytan-do-czesc-22/index.md)
- 2020: [Wywiad 21](../kilka-pytan-do-czesc-21/index.md)
- 2020: [Wywiad 20](../kilka-pytan-do-czesc-20/index.md)
- 2020: [Wywiad 19](../kilka-pytan-do-czesc-19/index.md)
- 2020: [Wywiad 18](../kilka-pytan-do-czesc-18/index.md)
- 2019: [Wywiad 17](../kilka-pytan-do-czesc-17/index.md)
- 2018: [Wywiad 16](../kilka-pytan-do-czesc-16/index.md)
- 2017: [Wywiad 15](../kilka-pytan-do-czesc-15/index.md)
- 2017: [Wywiad 14](../kilka-pytan-do-czesc-14/index.md)
- 2017: [Wywiad 13](../kilka-pytan-do-czesc-13/index.md)
- 2017: [Wywiad 12](../kilka-pytan-do-czesc-12/index.md)
- 2016: [Wywiad 11](../kilka-pytan-do-czesc-11/index.md)
- 2016: [Wywiad 10](../kilka-pytan-do-czesc-10/index.md)
- 2016: [Wywiad 9](../kilka-pytan-do-czesc-9/index.md)
- 2015: [Wywiad 8](../kilka-pytan-do-czesc-8/index.md)
- 2015: [Wywiad 7](../kilka-pytan-do-czesc-7/index.md)
- 2015: [Wywiad 6](../kilka-pytan-do-czesc-6/index.md)
- 2015: [Wywiad 5](../kilka-pytan-do-czesc-5/index.md)
- 2015: [Wywiad 4](../kilka-pytan-do-czesc-4/index.md)
- 2015: [Wywiad 3](../kilka-pytan-do-czesc-3/index.md)
- 2015: [Wywiad 2](../kilka-pytan-do-czesc-2/index.md)
- 2015: [Wywiad 1](../kilka-pytan-do-czesc-1/index.md)

### Ankiety płacowe

- 2024:
  [Wyniki badania płac](../wyniki-badania-plac-w-komunikacji-technicznej-2024/index.mdx)
- 2023:
  [Wyniki badania płac](../wyniki-badania-plac-w-komunikacji-technicznej-2023/index.mdx)
- 2022:
  [Wyniki badania płac](../wyniki-badania-plac-w-komunikacji-technicznej-2022/index.md)
- 2021:
  [Wyniki badania płac](../wyniki-badania-plac-w-komunikacji-technicznej-2021/index.md)
- 2020:
  [Wyniki badania płac](../wyniki-badania-plac-w-komunikacji-technicznej-2020/index.md)
- 2019:
  [Wyniki badania płac](../wyniki-badania-plac-w-komunikacji-technicznej-2019/index.md)
- 2018:
  [Wyniki badania płac](../wyniki-badania-plac-w-komunikacji-technicznej-2018/index.md)
- 2017:
  [Wyniki badania płac](../wyniki-badania-plac-w-komunikacji-technicznej/index.md)
- 2013 [Ile zarabia technical writer?](../ile-zarabia-technical-writer/index.md)

### Relacje z soap!

- 2023:
  [Relacja z tegorocznej konferencji soap 2023!](../relacja-z-tegorocznej-konferencji-soap-2023/index.md)
- 2022:
  [Doniesienia z tegorocznej konferencji Soap 2022!](../doniesienia-z-tegoroczenj-konferencji-soap-2022/index.md)
- 2019:
  [Konferencja soap! 2019 - (wideo)relacja](../konferencja-soap-2019-wideorelacja/index.md)
- 2018:
  [Konferencja soap! 2018 - relacja](../konferencja-soap-2018-relacja/index.md)
- 2017:
  [Soap! 2017 już za nami - relacja](../soap-2017-juz-za-nami-relacja/index.md)
- 2016:
  [Konferencja soap! 2016 - podsumowanie](../konferencja-soap-2016-podsumowanie/index.md)
- 2015: [Namydleni po raz trzeci](../namydleni-po-raz-trzeci/index.md)
- 2014: [Soap! Just Wants to Have Fun](../soap-just-wants-to-have-fun/index.md)
- 2014: [soap! 2014 - summary of day 1](../soap-2014-summary-of-day-1/index.md)
- 2014: [soap! 2014 - summary of day 2](../soap-2014-summary-of-day-2/index.md)
- 2013:
  [soap! technical communication conference - relacja](../soap-technical-communication-conference-relacja/index.md)

### Write the Docs

- 2021:
  [Write the Docs Prague (online)](../relacja-z-konferenecji-write-the-docs-prague-2021/index.md)
- 2020:
  [Write the Docs Prague (online)](../relacja-z-write-the-docs-prague-2020-online/index.md)
- 2019:
  [Write the Docs Prague](../nasza-relacja-z-write-the-docs-prague-2019/index.md)
- 2018: [Write the Docs Prague](../write-the-docs-prague-2018-relacja/index.md)
- 2017: [Write the Docs Prague](../write-the-docs-prague-2017-relacja/index.md)
- 2016: [Write the Docs Europe](../write-the-docs-europe-2016-relacja/index.md)

### Langłydż

- 2014: [Part ilewen](../langlydz-part-ilewen/index.md)
- 2014: [Part ten](../langlydz-part-ten/index.md)
- 2014: [Part najn](../langlydz-part-najn/index.md)
- 2014: [Part ejt](../langlydz-part-ejt/index.md)
- 2014: [Part sewen](../langlydz-part-sewen/index.md)
- 2014: [Part siks](../langlydz-part-siks/index.md)
- 2014: [Part fajf](../langlydz-part-fajf/index.md)
- 2014: [Part fołur](../langlydz-part-folur/index.md)
- 2014: [Part fri](../langlydz-part-fri/index.md)
- 2013: [Part tu](../langlydz-part-tu/index.md)
- 2013: [Part łan](../langlydz-part-lan/index.md)
