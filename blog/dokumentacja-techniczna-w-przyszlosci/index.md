---
title: "Dokumentacja techniczna w przyszłości"
date: "2014-02-06"
categories:
  - "news"
  - "z-kraju"
  - "ze-swiata"
tags:
  - "kariera"
coverImage: "typewriter.jpg"
---

Zastanawialiście się kiedyś nad przyszłością zawodu technical writera? Pewnie tak i pewnie widzicie ją w różowych kolorach. Bo dzięki czemu technical writerzy mają pracę? Mówiąc bardzo ogólnie, dzięki rozwojowi technologicznemu. Myślimy sobie, dla nas pracy nigdy nie zabraknie, a popyt na specjalistów w naszej dziedzinie będzie się tylko zwiększał. A może jednak się mylimy?

![The Economist](images/economist.jpg)

Przeprowadzono badania amerykańskiego rynku pracy pod kątem wpływu komputeryzacji na kilkaset różnych zawodów, w wyniku których to badań oszacowano, że zagrożonych jest 47% zawodów, a wśród nich, jak możecie się już pewnie domyśleć, znajduje się nasze ukochane zajęcie. Przez zagrożone mamy tu oczywiście na myśli zastąpienie człowieka komputerem. Z przeprowadzonej analizy prawdopodobieństwa utraty pracy z powodu komputeryzacji wynika, że **w skali od 0 do 1, gdzie 1 oznacza pewny, technical writing otrzymał 0,89 punktu!**

Na szczęście jest jakieś światełko w tunelu, oszczędność w jednym sektorze zwiększy zarobki w innym, a tym samym wygeneruje zapotrzebowanie na nowe produkty i usługi. Także będzie się można zawsze przekwalifikować :)

A póki co piszmy i traktujmy komputery jak przyjaciół, może kiedyś w zamian nas oszczędzą... Więcej na temat przyszłości zawodów możecie przeczytać w [The Economist](http://www.economist.com/news/briefing/21594264-previous-technological-innovation-has-always-delivered-more-long-run-employment-not-less).
