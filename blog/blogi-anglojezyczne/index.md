---
title: "Blogi anglojęzyczne"
date: "2016-03-11"
categories:
  - "biblioteczka-techwritera"
  - "warsztat"
tags:
  - "edukacja"
  - "literatura"
  - "spolecznosc"
coverImage: "rss_blog.jpg"
---

Jakiś czas temu [obiecaliśmy napisać co nieco o anglojęzycznej blogosferze z zakresu komunikacji technicznej](http://techwriter.pl/polskie-blogi/). A ponieważ obietnic należy dotrzymywać, przedstawiamy dziś kilka miejsc w sieci, które zdecydowanie warto odwiedzić, albo przynajmniej dodać do swojego czytnika RSS.

Dla tych, którzy (jeszcze) nie wiedzą co to jest RSS polecamy dwa króciutkie artykuły:

- [What the heck is RSS?](http://www.copyblogger.com/what-the-heck-is-rss/)
- [What are webfeeds (RSS) and why should you care?](http://www.contentious.com/2003/10/18/what-are-webfeeds-rss-and-why-should-you-care-2/)

A dla poszukujących fajnego czytnika RSS - [Top 10 Free Online RSS Readers](http://sixrevisions.com/tools/free-rss-readers/). Na początek powinno wystarczyć.

A teraz już do rzeczy - czyli które blogi warto zasubskrybować (i czytać!), w dwóch wersjach:

## Wersja dla leniwych

[Techcomm Superfeed](http://technicalwritingworld.com/page/techcomm-superfeed%20)

I już :). Używając tego agregatora blogów, dostarczonego przez twórców strony [Technical Writing World](http://technicalwritingworld.com/) macie dość dużą pewność, że nie ominą Was ważne informacje ze świata _tech comm_. Niestety nie ominą Was też mniej wartościowe, reklamowe, sponsorowane, zduplikowane czy czasem po prostu bezsensowne artykuły. Główna zaleta - wszystko w jednym miejscu. Główna wada - po urlopie czekać na Was będzie 100-200 nieprzeczytanych "newsów".

## Wersja dla mniej leniwych

... czyli wyselekcjonowane przez nas najciekawsze blogi z krótkim opisem. Kolejność przypadkowa.

[Bad language](http://www.articulatemarketing.com/blog) - przede wszystkim o tym, jak pisać (lub nie pisać) treści marketingowe. Warto zajrzeć od czasu do czasu po odświeżający i inspirujący wpis.

[I'd rather be writing](http://idratherbewriting.com) - polecany już przez nas kilkakrotnie blog Toma Johnsona. Jeżeli macie czas na czytanie tylko jednego - wybierzcie ten. Duża jego część to artykuły o narzędziach i dokumentowaniu API, ale zawsze możecie je opuścić - lektury wystarczy na wiele dni.

[FFEATHERS](https://ffeathers.wordpress.com/) - trochę mniej konkretny od poprzednika, ale zdecydowanie podążający za trendami. Autorka bardzo zasłużona w naszej branży, często bywa na światowych konferencjach i dzieli się wrażeniami.

[The Content Wrangler](http://thecontentwrangler.com/blog/) - zdecydowana czołówka, imponujące archiwum, szczególnie dla osób patrzących na temat szerzej i bardziej strategicznie. Szeroki przekrój tematów, od życia codziennego po ciekawe oferty pracy za granicą.

[Cherryleaf Blog](http://www.cherryleaf.com/blog/) - blog firmowy prowadzony przez jedną z bardziej rozpoznawalnych osób w branży - Ellisa Pratta. Od czasu do czasu pojawia się coś ciekawego, często promocja własnych usług.

[Daily Writing Tips](http://www.dailywritingtips.com/) - już o nich [wspominaliśmy](http://techwriter.pl/naucz-sie-sama-czesc-5/). Artykuły o codziennych i niecodziennych problemach ludzi piszących w języku angielskim. Czasem piszą o narzędziach a czasem o... synonimach słowa "sofa". Warto - codziennie nowy, zazwyczaj krótki wpis.

[Every Page is Page One](http://everypageispageone.com/) - blog autora książki o tym samym tytule. Technologiczno-strategiczno-filozoficznie a przez to czasem dość ciężko. Jeśli chcecie zobaczyć co robią sławni Tech Writerzy pomiędzy występami na konferencjach a pisaniem książek to zdecydowanie warto ;)

[Content Rules](http://contentrules.com/category/blog/) - blog firmowy grupy "kontent stratedżistów". Warto wiedzieć, że jest.

[Sharon Burton](http://www.sharonburton.com/) - jak wyżej, tylko z dodatkiem "weteranów" ;)

[TechWhirl](http://techwhirl.com/) - wielokrotnie już przez nas wspominana strona. Coś więcej niż blog, ale można zasubskrybować na podobnej zasadzie jak wszystkie inne (RSS). Pozycja obowiązkowa, dla tych którzy chcą być na bieżąco.

[Grammar girl](http://www.quickanddirtytips.com/grammar-girl) - dwa łyki angielskiej gramatyki od sympatycznej Amerykanki.

[Technical Writing ToolBox](http://technicalwritingtoolbox.com/) - na pewno nie zamęczy Was częstotliwością wpisów, ale warto zajrzeć choćby po to aby dowiedzieć się jak to robią w Indiach...

[Customers and Content](https://customersandcontent.com/) - blog doświadczonego Tech Writera Neala Kaplana, który z kolei lubi tytułować się "generalist". Na pewno brzmi to lepiej niż "veteran".

[Tech Comm Tools](http://www.techcommtools.com/blog/) - nazwa mówi sama za siebie.

[Scriptorium](http://www.scriptorium.com/blog/) - "Our blog is updated frequently with news, opinion, and general merriment." Z tym ostatnim to trochę przesadzili, ale reszta się zgadza.

[Opensource.com](https://opensource.com/tags/doc-dish) - a właściwie część zajmująca się dokumentacją do oprogramowania open source. Bardzo konkretnie i ciekawie, szczególnie dla tych którzy szukają pomysłu na to [jak zacząć](http://techwriter.pl/open-techwriting-sposob-na-start-i-rozwoj-kariery/).

[Noz Urbina](http://urbinaconsulting.com/blog/) - kolejna porcja przemyśleń na temat "content strategy" podana często w ciekawej formie.

[Vinish Garg](http://www.vinishgarg.com/blog/) - hinduska wersja Noza Urbiny.

[I Came, I Saw, I Learned](http://iconlogic.blogs.com/weblog/) - blog firmy iConLogic. Dużo o e-learningu i narzędziach do niego.

[Technical Communication Center](http://www.technicalcommunicationcenter.com/) - jeżeli lubicie video i akademicki klimat wykładów. Ambitna misja doktora Ugura Akinci ("My mission in life is to reduce disorganization and conflict and increase efficiency and happiness through better information design, communication and training.") przypomina typowe marzenia kandydatki na Miss World, ale oczywiście trzymamy kciuki.

[TT Blog](http://www.tech-tav.com/technical-writing-blog) - komunikacja techniczna w Izraelu. Firmowy blog z tradycjami.

[Indoitive times](http://www.indoition.com/blog/) - jak wyżej, ale z Niemiec. [Strona firmy Indoition](http://www.indoition.com/index.html) to kopalnia informacji. Z blogiem bywa różnie.

[Just Write Click](http://justwriteclick.com/) - dużo "mięsa", czyli typowych problemów człowieka pracującego z technologią, narzędziami i programistami. Autorka pracuje nad [OpenStack](https://www.openstack.org/), który sam w sobie jest ciekawym projektem.

[Writing.Rocks](http://writing.rocks/blog/) - jak pisać krótko i na temat. [Less is more](http://techwriter.pl/less-is-more-strikes-again/). Fajne!

[Writing Associates](http://writingassociates.com/blog/) - ogólne przemyślenia na temat zawodu techwritera, kariery, certyfikacji i autopromocji.



Podoba się? Na początek powinno wystarczyć :) Za miesiąc, jak już skończycie przeglądać, czytać, subskrybować, pojawią się na pewno nowe wpisy. I bardzo dobrze, bo czytania i poszerzania wiedzy nigdy zbyt wiele.

A jeśli ciągle Wam za mało, to...

## Wersja dla tych którym się chce

Dodaj coś do listy - w komentarzu, mailem, na FB. Na pewno coś pominęliśmy. A może sam(a) piszesz bloga (w dowolnym języku)? Czekamy na Wasze uwagi i komentarze i...

Miłej lektury!
