---
title: 'Content Bytes #3: Porozmawiajmy o wiedzy i umiejętnościach'
authors: bczyz
date: '2024-11-20'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKRK3.png'
---

# Content Bytes #3: Porozmawiajmy o wiedzy i umiejętnościach!

Choć jesienno-zimowa zawierucha za oknem sprzyja zagrzebaniu się w fotelu z
ciepłą herbatą, gwarantujemy, że kolejne spotkanie **Content Bytes** jest warte
wynurzenia się spod kocyka.

Ponownie szykujemy dla Was dwa tematy, tym razem w obszarze wiedzy i
umiejętności. Wzbogacanie wiedzy i wykorzystywanie jej z pożytkiem dla siebie i
innych stanowi ważną częścią kariery, obojętnie, czy właśnie rozpoczynasz swoją
przygodę z tworzeniem treści, czy też „siedzisz w temacie” od lat.

Nasi prezenterzy spojrzą na ten temat z dwóch perspektyw:
[Małgorzata Lis](https://www.linkedin.com/in/lis-malgorzata/) opowie jak to jest
być świeżo upieczoną technical writerką w świecie IT, a
[Aleksander Piskorz](https://www.linkedin.com/in/aleksanderpiskorz/) zdradzi nam
jak przekuć swoją wiedzę w biznesowe korzyści.

Tym razem gości nas **Uniwersytet Jagielloński**, a dyskusje uprzyjemnią nam
przekąski :pizza: od **Apify**.

<!--truncate-->

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/jNPKssKkdxeuCqMJ6).

## Tematy

**_Okiem początkującej tech writerki: Moja przygoda ze stażem oraz wskazówki dla
mentorów_**

Wejście do świata komunikacji technicznej może wydawać się przytłaczające,
zwłaszcza dla tych, którzy dopiero rozpoczynają karierę. Aby nieco złagodzić to
wrażenie, opowiem Wam o moich początkach w zawodzie tech writerki. Pomogą nam w
tym moje doświadczenia ze stażu. To z nich dowiecie się jak wykorzystać
najlepsze praktyki w tworzeniu dokumentacji, jakie narzędzia wykorzystać oraz
jak nabyć umiejętności, które mają znaczenie dla tej roli.

Prezentację kieruję zarówno do osób nowych w branży, jak i do starszych stażem
mentorów. Początkujący technical writerzy będą mogli zdobyć nowe doświadczenia,
a mentorzy zrozumieć oczekiwania i wyzwania, z którymi muszą się mierzyć osoby
wchodzące w branżę.

**_Jak przekuć wiedzę w realną wartość biznesową (i nie zwariować)_**

Powiedzmy sobie szczerze: samo posiadanie wiedzy to za mało. Twój umysł może być
wypełniony wiedzą, ale nic nie zyskujesz gdy nie dzielisz się nią z innymi. Moja
prezentacja pokaże Wam jak proste taktyki, działajace nawet jeżeli jesteście
przysypani górą zadań, pozwolą na przekucie Waszej wiedzy w korzyści biznesowe i
finansowe. Korzystając z własnych doświadczeń, pokażę Wam jak wykorzystać
narzędzia i technologie, AI oraz to, co przemawia do mnie najbardziej: jak
zmienić swój sposób myślenia i nastawienie do zadań.

Żadnej teorii. Żadnych skomplikowanych strategii. Stawiam na praktyczne
przykłady, które pozwoliły mnie i moim klientom przejść od sterty
niedokończonych dokumentów i poczucia, że wszystko co innowacyjne już zostało
zrobione, do bycia widocznym i cenionym.

## Prelegenci

Podczas trzeciego spotkania Content Bytes prezentacje poprowadzą:

**Małgorzata Lis**

Małgorzata jest studentką pierwszego roku studiów magisterskich na kierunku
informatyka stosowana. Stażystką w dziale dokumentacji została na drugim roku
studiów licencjackich pomimo braku wcześniejszego doświadczenia w komunikacji
technicznej. Po kolejnym stażu została pełnoprawną technical writerką w IBM i
pracuje tam już ponad rok. Małgorzata interesuje się językiem, wyszukiwaniem
informacji oraz kreatywnym podejściem do tworzenia treści. W połączeniu z
wiedzą zdobytą podczas studiów, te umiejętności i pasje stanowią mieszankę
perfekcyjną. W wolnym czasie Małgorzata lubi oglądać koreańskie dramy, co pomaga
w nauce nowego języka, a także maluje pejzaże po numerach.

**Aleksander Piskorz**

Aleksander od ponad dekady zajmuje się dziennikarstwem technologicznym, łącząc
technologię, ludzi i biznes. Publikuje w wiodących środkach masowego przekazu w
Polsce, a jego współpraca z firmami takimi jak Meta, Google oraz Huawei,
pozwoliła mu na odwiedzenie prawie każdego kontynentu i spojrzenie na globalne
trendy technologiczne z perspektywy “insidera”. Ostatnie pięć lat Aleksandra to
praca na styku środowiska startupowego i marketingu.

Aleksander pomaga przedsiębiorcom i ekspertom w dziedzinie technologii przekuć
umiejętności w treści, które napędzają biznes. Ponadto doradza w tematach
związanych ze strategią treści i edukuje w zakresie pracy z AI.

W [AI Hero](https://aihero.pl/) Aleksander nadzoruje komunikację biznesową od
koncepcji do momentu wdrożenia produktu.

## Kiedy i gdzie

**Data**: 26.11.2024 <br /> **Godzina**: 18:00 <br /> **Miejsce**: Filologia
Angielska Uniwersytetu Jagiellońskiego, ul. Adama Mickiewicza 9A, pokój 105.

## Kilka słów o sponsorach

Trzecie spotkanie Content Bytes sponsoruje **Uniwersytet Jagielloński** i
**Apify**.

### Instytut Filologii Angielskiej, Uniwersytet Jagielloński

Instytut Filologii Angielskiej jest najstarszą placówką anglistyczną w Polsce.
Główne obiekty Wydziału Filologicznego zlokalizowane są w centrum Krakowa, w
nowoczesnym kompleksie budynków Collegium Paderevianum wyposażonym w laboratoria
językowe oraz strefy wypoczynkowe. Biblioteka Wydziału Filologicznego zapewnia
użytkownikom dostęp do krajowych i światowych zasobów informacji – stanowi
bowiem nowoczesne centrum informacji dotyczące filologii obcych, historii
literatury, językoznawstwa, metodyki nauczania, historii, kultury, sztuki oraz
przekładoznawstwa.

### Apify

[Apify](https://apify.com/) jest platformą, którą programiści mogą wykorzystać
do budowania, wdrażania i publikowania narzędzi do web scrapingu, ekstrakcji
danych i automatyzacji. Apify udostępnia ponad 1500 gotowych narzędzi,
pozwalając na uzyskanie dodatkowego przychodu poprzez udostępnianie je innym
użytkownikom. Dodatkowo Apify odpowiada za [Crawlee](https://crawlee.dev/),
publiczną bibliotekę do web scrapingu.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:
**contentbytes.krk@gmail.com**.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [contentbytes.krk@gmail.com](mailto:contentbytes.krk@gmail.com).
