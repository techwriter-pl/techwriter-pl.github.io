---
title: 'TECH WRITER KODUJE – ODCINEK #39 I #40'
authors: agnieszka
date: '2022-03-24'
tags:
  - 'dobre-praktyki'
  - 'narzędzia'
  - 'przyklady'
  - 'warsztat'
  - 'dita'
  - 'dokumentacja'
  - 'narzędzia'
  - 'podcast'
  - 'praktyki'
coverImage: 'Tech_writer_koduje_3940.png'
---

W najnowszych odcinkach podcastu
[Tech Writer Koduje](https://techwriterkoduje.pl/) znów spotkacie się z bardzo
ciekawymi tematami. Co Was czeka? Zapraszamy na nasze podsumowanie.

<!--truncate-->

#### Odcinek #39

W tym odcinku Michał i Paweł wracają do tematu DITA. Tym razem koncentrują się
na modelu “docs as code” i wdrożeniu go do organizacji.

Na samym początku odcinka dowiecie się jaka jest różnica między “DITA z gita”, a
“DITA bez gita”. Jeśli to temat, który jest bliski Waszym zainteresowaniom, już
teraz przenieście się
[tutaj](https://techwriterkoduje.pl/blog/2022/02/14/dita-as-code) i posłuchajcie
rozmowy prowadzących.

Po wyjaśnieniu aspektów teoretycznych, Michał zapoznaje słuchaczy z procesami,
które wykonuje w swojej codziennej pracy wraz z zespołem współpracowników.
Dodatkowo wyjaśnia jakie napotykają trudności i w czym pomaga im nowy sposób
pracy z użyciem gita.

Przechodząc do tematu DITA, Michał wraz z Pawłem przypomina czym jest i jak
używać static site generator, bazując na własnych doświadczeniach z pracy tech
writerskiej.

Z dalszej części materiału dowiecie się jeszcze:

- Jakich użyć narzędzi?
- Jak wygląda przykładowy proces zmian w dokumentacji?
- Jakie można napotkać trudności?
- Jakie podjąć kroki po wprowadzeniu do organizacji DITA as code?

#### Odcinek #40

Automatyzacja przynajmniej części procesów to ponoć jedno z marzeń technical
writera. Jeśli jest ono także na Waszej liście pragnień to
[ten odcinek](https://techwriterkoduje.pl/blog/2022/03/17/tech-writer-spelnia-swoje-marzenia)
podcastu na pewno Was nie zawiedzie.

**Co można zautomatyzować?** Prowadzący wzięli na tapetę kilka rodzajów
procesów, które ich zdaniem nadają się do automatyzacji. Są wśród nich:

- screenshoty i zmiany w tekście UI,
- lista feature’ów, które są dostępne w danej wersji produktu,
- release notes,
- sprawdzanie tekstu pod kątem poprawności gramatycznej, stylistycznej, linków,
  formatowania itp.,
- kopiowanie tabeli,
- buildy i deploymenty,
- slack boty.

W omówieniu każdego z procesu panowie podają liczne przykłady możliwych zmian,
by ułatwić sobie i innym pracę. Niejednokrotnie zastanawiają się czy zamiast
próbować automatyzować dane elementy, nie warto najpierw przemyśleć podstawę ich
użycia i ewentualną zmianę przedstawienia treści.

**Jakich narzędzi używać?** Omawiając możliwe zmiany procesów, prowadzący
przytaczają nazwy wielu narzędzi, jakie mogą pomóc w ich automatyzacji. Nie
brakuje tu licznych przykładów ich użycia oraz efektów, jakie można uzyskać. W
kilku przypadkach praktyka z własnych doświadczeń przechodzi w teoretyzowanie, a
pomysły prowadzących mogą być dla Was inspiracją do własnych testów.

W obydwu odcinkach znajdziecie mnóstwo przykładów praktycznych oraz sporą dozę
informacji na temat narzędzi używanych przez technical writerów.
