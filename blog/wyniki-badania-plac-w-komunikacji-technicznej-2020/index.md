---
title: 'Wyniki badania płac w komunikacji technicznej 2020'
authors: agnieszka
date: '2020-06-23'
tags:
  - 'badanie-plac'
  - 'praca'
  - 'ankieta'
  - 'kariera'
  - 'praca'
  - 'społeczność'
coverImage: 'wyniki.png'
---

Tradycyjnie już, przedstawiamy Wam wyniki corocznej ankiety dotyczącej płac w
komunikacji technicznej. Znajdziecie tu, między innymi, odpowiedzi na pytania:
ile zarabiają specjaliści w branży komunikacji technicznej? Jak różnią się
pensje w różnych województwach? Jak na wynagrodzenie wpływa doświadczenie? Jeśli
ciekawi Was co zmieniło się w 2020 roku, zapraszamy do poniższego podsumowania.

<!--truncate-->

### Porównanie z poprzednimi latami

Wyniki poprzednich badań znajdziecie tu:

- [Wyniki 2019](http://techwriter.pl/wyniki-badania-plac-w-komunikacji-technicznej-2019/)
- [Wyniki 2018](http://techwriter.pl/wyniki-badania-plac-w-komunikacji-technicznej-2018/)
- [Wyniki 2017](http://techwriter.pl/wyniki-badania-plac-w-komunikacji-technicznej/)

Oto jak sytuacja zmieniła się na przestrzeni lat.

|                                | 2017      | 2018      | 2019      | 2020      |
| ------------------------------ | --------- | --------- | --------- | --------- |
| **Liczba odpowiedzi**          | 70        | 80        | 103       | 111       |
| Średnie wynagrodzenie brutto   | 6 969 zł  | 7 352 zł  | 8 877 zł  | 9 131 zł  |
| Mediana wynagrodzeń brutto     | 6 000 zł  | 7 000 zł  | 8 000 zł  | 8 700 zł  |
| Najniższe wynagrodzenie brutto | 1 970 zł  | 3 000 zł  | 3 500 zł  | 3 000 zł  |
| Najwyższe wynagrodzenie brutto | 15 000 zł | 16 000 zł | 20 000 zł | 20 500 zł |

Czyli na lepsze zmieniają się następujące rzeczy:

- mamy więcej uczestników ankiety
- uczestnicy zarabiają więcej, choć mediana wynagrodzeń wzrasta nieco wolniej.

### Profesje

Podobnie jak w latach poprzednich, większość osób biorących udział w ankiecie
identyfikuje się jako Technical Writer (78,4%). W porównaniu do poprzedniego
roku można zaobserwować niewielki wzrost procentowy tej profesji. Dodatkowo
warto zauważyć, że wśród innych stanowisk dominuje w tym roku Documentation Team
Leader, co może świadczyć o tworzeniu w firmach większych projektów związanych z
dokumentacją.

Poniżej tabela ze szczegółowym zestawem stanowisk w ramach branży wraz z ilością
udzielonych przez respondentów odpowiedzi:

| STANOWISKO                          | LICZBA ODPOWIEDZI |
| ----------------------------------- | ----------------- |
| Technical writer / Technical author | 88                |
| Documentation team leader           | 11                |
| Information architect               | 4                 |

Wśród odpowiedzi pojawiły się także pojedyncze przykłady innych profesji,
których nie braliśmy pod uwagę w powyższym zestawieniu. Były to na przykład
stanowiska:

- Visual designer /Technical Illustrator (5 600 zł)
- Training content developer (6 500 zł)
- Konsultant techcomm (15 000 zł).

### Wynagrodzenie

Zarobki w poszczególnych grupach kształtują się następująco (posortowane wg
średniego wynagrodzenia brutto):

| PROFESJA                            | ODPOWIEDZI | ŚREDNIA          | MEDIANA   |
| ----------------------------------- | ---------- | ---------------- | --------- |
| Technical writer / Technical author | 88         | 8&nbsp;771,69 zł | 8 000 zł  |
| Documentation team leader           | 11         | 12 000 zł        | 12 500 zł |
| Information architect               | 4          | 10 700 zł        | 9 750 zł  |

Przedziały wynagrodzenia według profesji wyglądają tak:

| PROFESJA                            | NAJNIŻSZA | NAJWYŻSZA |
| ----------------------------------- | --------- | --------- |
| Technical writer / Technical author | 3 000 zł  | 20 500 zł |
| Documentation team leader           | 9 500 zł  | 15 700 zł |
| Information architect               | 7 600 zł  | 15 700 zł |

Zastanawiający jest rozstrzał wysokości pensji na stanowisku Technical Writer
(od 3000 zł po 20 500 zł). Być może dotyczy to różnych poziomów stanowisk
(Junior, Senior, Principal), a może osoba z tak wysokim wynagrodzeniem pełni
także inne funkcje w firmie, czego nie określiła w ankiecie.

### Przygotowanie do zawodu, doświadczenie i rozwój

Tak jak w poprzednich latach, większość ankietowanych nauczyło się zawodu w
pracy. Ciągle brakuje osób chętnych, by skorzystać z
[kierunkowych studiów](http://techwriter.pl/studia-podyplomowe-z-komunikacji-technicznej/),
choć i tu ich liczba nieznacznie wzrosła. Powoli wzrasta także liczba osób z
certyfikatem [ITCQF](http://techwriter.pl/szkolenie-itcqf-relacja/).

| PRZYGOTOWANIE                         | PROCENTOWO | LICZBA ODPOWIEDZI |
| ------------------------------------- | ---------- | ----------------- |
| Szkolenie i doświadczenie w pracy     | 85,59%     | 95                |
| Studia technical writing lub pokrewne | 9,01%      | 10                |
| Kurs ITCQF z certyfikatem             | 12,61%     | 14                |
| Kurs ITCQF bez certyfikatu            | 2,70%      | 3                 |
| Inny kurs lub certyfikat              | 6,31%      | 7                 |
| Inne studia                           | 3,60%      | 4                 |
| Bez doświadczenia                     | 7,21%      | 8                 |

Jak zatem doświadczenie w zawodzie wpływa na zarobki? Jak widać poniżej, ma ono
dość znaczący i pozytywny wpływ na to jakie otrzymujemy wynagrodzenie za pracę.

| DOŚWIADCZENIE             | ŚREDNIA       | MEDIANA       |
| ------------------------- | ------------- | ------------- |
| Nie posiada doświadczenia | 6&nbsp;418 zł | 6&nbsp;300 zł |
| Posiada doświadczenie     | 9&nbsp;588 zł | 9&nbsp;000 zł |

Sprawdziliśmy także jak na wysokość pensji wpływa nasze przygotowania do zawodu
czyli posiadanie studiów kierunkowych czy kursu zawodowego - szczegóły poniżej.
Naszym zdaniem warto się uczyć 😉

| STUDIA                      | ŚREDNIA       | MEDIANA        |
| --------------------------- | ------------- | -------------- |
| Brak studiów kierunkowych   | 9&nbsp;074 zł | 8&nbsp;500 zł  |
| Ukończone studia kierunkowe | 9&nbsp;705 zł | 10&nbsp;200 zł |

| KURS ITCQF                 | ŚREDNIA       | MEDIANA       |
| -------------------------- | ------------- | ------------- |
| Brak kursu                 | 8&nbsp;849 zł | 8&nbsp;250 zł |
| Kurs ITCQF bez certyfikatu | 8 933 zł      | 9 500 zł      |
| Kurs ITCQF z certyfikatem  | 11 066 zł     | 9 762 zł      |

### Staż pracy w branży

Jeżeli chodzi o staż pracy, to nadal jesteśmy młodym zawodem, choć jak pokazuje
wykres poniżej, większość respondentów ma od 3 do 5 lat doświadczenia (38,7%).
14,4% (16 osób) zadeklarowało staż pracy dłuższy niż 10 lat.

![](images/Zrzut-ekranu-2020-06-13-o-21.53.40.png)

Jakie jest więc odzwierciedlenie długości stażu pracy w zarobkach? Podobnie jak
w przypadku posiadanego doświadczenia i tu widać znaczący wzrost pensji wraz z
upływem lat pracy.

| STAŻ PRACY                     | ŚREDNIA        | MEDIANA        |
| ------------------------------ | -------------- | -------------- |
| 0 - 2 lat (0 - 30 miesięcy)    | 6&nbsp;254 zł  | 6&nbsp;300 zł  |
| 3 - 5 lat (31 - 66 miesięcy)   | 8&nbsp;948 zł  | 9&nbsp;000 zł  |
| 6 - 10 lat (67 - 126 miesięcy) | 10&nbsp;297 zł | 10&nbsp;000 zł |
| więcej niż 10 lat              | 12&nbsp;909 zł | 12&nbsp;750 zł |

### Firma, branża

86,5% z pośród uczestników ankiety pracuje w firmie zagranicznej, a 13,5% w
firmie polskiej. Nadal nie ma wśród nas freelancerów.

![](images/Zrzut-ekranu-2020-06-15-o-20.46.35.png)

Poniżej odzwierciedlenie tego czynnika w wynagrodzeniu:

| RODZAJ FIRMY         | ŚREDNIA       | MEDIANA       |
| -------------------- | ------------- | ------------- |
| Firma międzynarodowa | 9&nbsp;342 zł | 8&nbsp;800 zł |
| Firma polska         | 7&nbsp;783 zł | 7&nbsp;000 zł |

![](images/Zrzut-ekranu-2020-06-13-o-22.08.54.png)

Jak pokazuje powyższy wykres, większość z nas pracuje w dużych firmach, w
których jest ponad 1000 pracowników (57,7%). Tylko jedna osoba zadeklarowała
pracę w firmie mającej od 2 do 10 pracowników. Jak te dane wpływają na zarobki?
Oto wyniki:

| WIELKOŚĆ FIRMY  | ŚREDNIA        | MEDIANA        |
| --------------- | -------------- | -------------- |
| 2-10 osób       | 15&nbsp;000 zł | 15&nbsp;000 zł |
| 11-100 osób     | 10&nbsp;081 zł | 10&nbsp;000 zł |
| 101 - 1000 osób | 8&nbsp;204 zł  | 7&nbsp;600 zł  |
| ponad 1000 osób | 9&nbsp;266 zł  | 8&nbsp;750 zł  |

Jednocześnie ogromna większość z nas pisze dokumentację do oprogramowania.

| RODZAJ DOKUMENTACJI               | PROCENTOWO | LICZBA ODPOWIEDZI |
| --------------------------------- | ---------- | ----------------- |
| Do API                            | 47,75%     | 53                |
| Do maszyn i pojazdów              | 18,02%     | 20                |
| Do oprogramowania                 | 81,08%     | 90                |
| Do urządzeń elektronicznych / AGD | 16,22%     | 18                |
| Pozostałe                         | 4,50%      | 5                 |

### Geografia

W tym roku najwięcej uczestników ankiety pochodzi z województw: małopolskiego,
dolnośląskiego i śląskiego.

| WOJEWÓDZTWO   | LICZBA ANKIETOWANYCH |
| ------------- | -------------------- |
| małopolskie   | 45                   |
| dolnośląskie  | 36                   |
| śląskie       | 16                   |
| pomorskie     | 4                    |
| łódzkie       | 2                    |
| mazowieckie   | 2                    |
| podkarpackie  | 2                    |
| wielkopolskie | 2                    |
| opolskie      | 1                    |
| podlaskie     | 1                    |

Osoba deklarująca najwyższe zarobki (20 500 zł) pochodzi z województwa
małopolskiego. Natomiast najwyższe średnie zarobki (9 825 zł) oraz mediana (9
250 zł) w tym roku należą do województwa pomorskiego.

### Zadowolenie

W jednym z pytań pytaliśmy o to, jak bardzo jesteś zadowolony/a ze swojej pracy
w skali od 1 (bardzo nie lubię swojej pracy) do 5 (kocham swoją pracę). Jaki był
wynik?

![](images/Zadowolenie_ankieta.png)

Odpowiedzi ankietowanych pokazują, że ich poziom zadowolenia z pracy jest nadal
na wysokim poziomie. Najczęściej wybieraną oceną była czwórka. Ponownie tylko
jedna osoba jest bardzo niezadowolona, a dwie dały ocenę 2.

### Podsumowanie

Z uwagi na niewielką liczbę respondentów (111 w tym roku) ankieta ma charakter
poglądowy, a nie statystyczny. Jednak cieszymy się, że z roku na rok Wasz odzew
jest coraz większy. Dziękujemy wszystkim, którzy zdecydowali się poświęcić czas
na wypełnienie formularza. Liczymy, że w przyszłym roku zgłoszeń będzie jeszcze
więcej, co pozwoli nam opisać kolejne zmiany zachodzące w naszej branży.

Mamy nadzieję, że informacje wynikające z badania są dla Was przydatne.
