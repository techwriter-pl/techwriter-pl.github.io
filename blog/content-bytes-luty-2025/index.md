---
title: 'Content Bytes #5: Porozmawiajmy o style guides'
authors: bczyz
date: '2025-02-20'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKRK5.png'
---

# Content Bytes #5: Porozmawiajmy o style guides!

Luty, miesiąc miłości!

Content Bytes darzy uczuciem wszystko, co związane z tworzeniem treści. Uwielbiamy także pasjonatów chętnych do dzielenia się swoją wiedzą i inspirowania nas do działania. Takimi osobami są nasi wrocławscy prelegenci, których będziemy gościć w Krakowie już 26 lutego w **Ocado**!

<!--truncate-->

[Jan Sosna](https://www.linkedin.com/in/jan-sosna/) i [Paweł Martin](https://www.linkedin.com/in/pawel-martin/) podsuną wam kilka pomysłów na style guide, który całkowicie rozpieści waszych programistów i pozwoli im na sprawne tworzenie dokumentacji.
[Łukasz Rybka](https://www.linkedin.com/in/lukasztomaszrybka/) podsumuje działalność [Stowarzyszenia Autorów i Ilustratorów Technicznych (SAiIT)](https://saiit.odoo.com/info) w roku 2024 oraz podzieli się planami na przyszłość.

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/prUVHCcG67ArJA4K8).

## Tematy

**_To nie jest style guide twojego starego: The Content Design Guide_**

Czy programiści lubią pisać dokumentację? Czy technical writerzy stosują się do własnych wytycznych w zakresie stylu i formy? 
Czy style guide powinien uwzględniać konfigurację narzędzi? Co jest absolutnym _must-have_ w pisaniu w sposób przejrzysty i efektywny? 
Kim są ci tajemniczy _language geeks_ i czy ich jedynym zajęciem jest kolekcjonowanie gramatycznych memów?

No i o co chodzi z tymi kotami?

Jeżeli siedzisz głęboko w kodzie, ale chcesz podszlifować swoje zdolności pisarskie, albo jesteś technical writerem, który chce wspomóc programistów - dobry style guide to twój przyjaciel. Podczas swojej prezentacji Jan i Paweł pokażą, że dokumentacja wcale nie musi być taka straszna, jak ją malują, ale za to może stanowić narzędzie podnoszące efektywność pracy.

**_Stowarzyszenie Autorów i Ilustratorów Technicznych (SAiIT): podsumowanie 2024 i plany na 2025_**

Od momentu założenia w 2024 roku, Stowarzyszenie Autorów i Ilustratorów Technicznych (SAiIT) pracuje nad rozwiązaniami, które zwiększą widoczność i pozycję technical writerów, ilustratorów oraz designerów na rynku pracy, a także zapewnią odpowiednie warunki do zdobywania wiedzy i dzielenia się nią.
Łukasz Rybka, prezes SAiIT, opowie nam o dotychczasowych osiągnięciach Stowarzyszenia oraz planach na rok 2025.

## Prelegenci

Tym razem odwiedzi nas aż trzech prezenterów:

**Jan Sosna**

Jan jest technical writerem w Ocado, a także pasjonatem zdobywania wiedzy i dzielenia się nią. Posiada doświadczenie w wielu dziedzinach: od designu, przez publiczne wystąpienia, aż do napraw motocykli.

**Paweł Martin**

Paweł na co dzień pracuje w hermetycznym teamie Internal Tech Comms. Jest miłośnikiem sporych repozytoriów, cyberpunka, rocka, deskorolek oraz kimchi.

**Łukasz Rybka**

Łukasz zajmuje się tworzeniem treści od 15 lat. Obecnie rozwija swoją własną firmę zajmującą się tworzeniem i rozwojem dokumentacji technicznej, a także konsultacjami w obrębie tworzenia treści. Łukasz jest jednym z założycieli Stowarzyszenia Autorów i Ilustratorów Techniczych (SAiIT), a po godzinach spędza czas gotując, jeżdżąc na nartach lub grając w gry symulacyjne.

## Kiedy i gdzie

**Data**: 26.02.2025 <br /> **Godzina**: 18:00 <br /> **Miejsce**: Ocado, Pawia 21, High5ive Building "FOUR" B

## Kilka słów o sponsorach

Piąte spotkanie Content Bytes sponsoruje **Ocado Technology**.

### Ocado Technology

[Ocado Technology](https://careers.ocadogroup.com/locations/europe/development-centre-poland) tworzy produkty dostosowane do unikalnych potrzeb swoich partnerów na całym świecie. Poprzez oprogramowanie e-commerce, zautomatyzowane rozwiązania magazynowe, robotykę i zoptymalizowaną dostawę, Ocado kształtuje obszar zakupów spożywczych online. W Polsce Ocado działa w Krakowie i Wrocławiu, gdzie skupia ponad 700 specjalistów w dziedzinie technologii.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:
**contentbytes.krk@gmail.com**.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [contentbytes.krk@gmail.com](mailto:contentbytes.krk@gmail.com).
