---
title: 'KONFERENCJA SOAP! 2023 – ZAPOWIEDŹ'
authors: agnieszka
date: '2023-03-28'
tags:
  - 'news'
  - 'z-kraju'
  - 'konferencje'
  - 'społeczność'
coverImage: 'soap_2023.png'
---

Do czerwca zostało jeszcze trochę czasu, ale już dziś zapraszamy Was na
krakowską konferencję soap!. Poniżej znajdziecie najważniejsze informacje
dotyczące wydarzenia, a także sporo materiałów z poprzednich edycji.

<!--truncate-->

#### Termin i miejsce

Tegoroczna edycja soap! odbędzie się w dniach **2-3 czerwca**. Podobnie jak w
zeszłym roku, organizatorzy postanowili przeprowadzić konferencję w formie
hybrydowej czyli w wydarzeniu można wziąć udział osobiście lub wykupić bilet na
dostęp online. Osobiście spotykamy się w Krakowie w
[Muzeum Sztuki i Techniki Japońskiej Manggha](https://manggha.pl/)
zlokalizowanym przy ul. Marii Konopnickiej 26.

Tradycyjnie już, w dniu poprzedzającym konferencję (1 czerwca) odbędą się
warsztaty, na które trzeba się zarejestrować osobno. Szczegóły znajdziecie w
sekcji dotyczącej biletów.

#### **Temat przewodni**

Tematem przewodnim soap! 2023 jest szeroko rozumiany kontent. Dołączcie do
Namydlonych, aby odkryć koncepcję ContentOps, która ma swoje korzenie w
operacjach programistycznych (DevOps), obejmuje wiele wymiarów pracy zespołowej,
procesów i narzędzi i może być kluczem do znalezienia świętego Graala treści,
jakkolwiek go zdefiniujemy. Więcej na temat tego, co Was czeka na konferencji
przeczytacie [tutaj](https://soapconf.com/theme/).

Szczegółowy program oraz tematykę wystąpień prelegentów
znajdziecie [tutaj](https://soapconf.com/schedule-2023/). Do tej pory
organizatorzy ujawnili tylko część tematów oraz nazwisk prelegentów. Zachęcamy
Was więc do śledzenia [strony konferencji](https://soapconf.com/)
oraz [fanpage na Facebooku](https://www.facebook.com/soapconf/). Dzięki temu
będziecie zawsze mieli najświeższe informacje na temat konferencji.

Ramowy program tegorocznego soap:

- Pierwszy dzień (1 czerwca, czwartek) – warsztaty
- Drugi dzień (2 czerwca, piątek) – rejestracja, powitanie, prelekcje – 10
  prezentacji z przerwami na kawę oraz obiad. Po prelekcjach nastąpi uroczyste
  zakończenie. Start: 8:00, zakończenie o 18:00.
- Trzeci dzień (3 czerwca, sobota) – rejestracja, powitanie, prelekcje – 10
  prezentacji z przerwami na kawę oraz obiad. Po prelekcjach nastąpi uroczyste
  zakończenie. Start: 8:00, zakończenie o 17:30.

#### Rodzaje i ceny biletów

Bilety dla osób chcących osobiście uczestniczyć w konferencji. Link do
rejestracji oraz wszelkie potrzebne informacje znajdziecie
[tutaj](https://app.evenea.pl/event/soap2023-in-person/).

| Late bird   | student (-50%)   | Do 30 kwietnia                                                   | 500,00 zł   |
| ----------- | ---------------- | ---------------------------------------------------------------- | ----------- |
| Late bird   | group 6+ (-20%)  | Do 30 kwietnia                                                   | 800,00 zł   |
| Late bird   | group 3-5 (-10%) | Do 30 kwietnia                                                   | 900,00 zł   |
| Late bird   | individual       | Do 30 kwietnia                                                   | 1000,00 zł  |
| Last minute | student (-50%)   | Jeszcze niedostępne od 1&nbsp;Maja&nbsp;2023&nbsp;(Poniedziałek) | 650,01 zł   |
| Last minute | group 6+ (-20%)  | Jeszcze niedostępne od 1&nbsp;Maja&nbsp;2023&nbsp;(Poniedziałek) | 1 040,00 zł |
| Last minute | group 3-5 (-10%) | Jeszcze niedostępne od 1&nbsp;Maja&nbsp;2023&nbsp;(Poniedziałek) | 1 170,00 zł |
| Last minute | individual       | Jeszcze niedostępne od 1&nbsp;Maja&nbsp;2023&nbsp;(Poniedziałek) | 1 300,00 zł |

Cena obejmuje:

- możliwość udziału w warsztatach (1 czerwca) – obowiązuje dodatkowa
  rejestracja, koszt to 10 EUR za warsztat, organizator NIE ZAPEWNIA obiadu w
  tym dniu,
- dwa dni konferencji (2-3 czerwca) czyli prezentacje, a także rozrywki
  przewidziane przez organizatorów – przerwy na kawę, przerwy obiadowe, party po
  każdym dniu konferencji,
- zwiedzanie wszystkich wystaw w Muzeum Sztuki i Techniki Japońskiej Manggha
  (2-3 czerwca),
- dostęp do wszystkich nagrań na
  [kanele You Tube](https://www.youtube.com/@SoapconfPage),
- dostęp do kanału społeczności na Slacku.

Cena nie zawiera noclegu.

Bilety dla osób chcących wirtualnie uczestniczyć w wydarzeniu. Link do
rejestracji oraz wszelkie potrzebne informacje znajdziecie
[tutaj](https://app.evenea.pl/event/soap2023-virtual/).

| Late bird   | student (-50%)   | Do 30 kwietnia                                                   | 350,00 zł |
| ----------- | ---------------- | ---------------------------------------------------------------- | --------- |
| Late bird   | group 6+ (-20%)  | Do 30 kwietnia                                                   | 560,01 zł |
| Late bird   | group 3-5 (-10%) | Do 30 kwietnia                                                   | 630,01 zł |
| Late bird   | individual       | Do 30 kwietnia                                                   | 700,01 zł |
| Last minute | student (-50%)   | Jeszcze niedostępne od 1&nbsp;Maja&nbsp;2023&nbsp;(Poniedziałek) | 455,00 zł |
| Last minute | group 6+ (-20%)  | Jeszcze niedostępne od 1&nbsp;Maja&nbsp;2023&nbsp;(Poniedziałek) | 728,00 zł |
| Last minute | group 3-5 (-10%) | Jeszcze niedostępne od 1&nbsp;Maja&nbsp;2023&nbsp;(Poniedziałek) | 819,00 zł |
| Last minute | individual       | Jeszcze niedostępne od 1&nbsp;Maja&nbsp;2023&nbsp;(Poniedziałek) | 910,00 zł |

Cena obejmuje:

- udział w wydarzeniach dwóch dni konferencji (2-3 czerwca), które będą
  transmitowane online,
- dostęp do wszystkich nagrań na
  [kanele You Tube](https://www.youtube.com/@SoapconfPage),
- dostęp do kanału społeczności na Slacku.

#### Warsztaty

Tradycyjnie już w dniu poprzedzającym konferencję (1 czerwca) odbędą się
całodniowe warsztaty. Są one przeznaczone tylko dla uczestników, którzy
zarejestrowali swój osobisty udział w konferencji. Pamiętajcie, że wymagana jest
dodatkowa rejestracja, a koszt każdego z warsztatów to 10 Euro. Obiad dla
uczestników warsztatów nie jest zapewniony.

Szczegółowe informacje na temat kosztów, rejestracji oraz samych warsztatów
otrzymacie mailowo po zakupieniu biletów na konferencję.

Osoby wciąż niezdecydowane zachęcamy do zapoznania się z naszymi relacjami z
poprzednich edycji soap!:

[Soap! 2022](http://techwriter.pl/doniesienia-z-tegoroczenj-konferencji-soap-2022/)
[Soap! 2019](http://techwriter.pl/konferencja-soap-2019-wideorelacja/)
[Soap! 2018](http://techwriter.pl/konferencja-soap-2018-relacja/)
[Soap! 2017](http://techwriter.pl/soap-2017-juz-za-nami-relacja/)
[Soap! 2016](http://techwriter.pl/konferencja-soap-2016-podsumowanie/)
[Soap! 2015](http://techwriter.pl/soap-2015-opis-wybranych-prezentacji/)
[Soap! 2014](http://techwriter.pl/soap-2014-relacja-z-pierwszego-dnia/)
[Soap! 2013](http://techwriter.pl/soap-technical-communication-conference-relacja/)

Do zobaczenia!
