---
title: "KTLC 2022 już wkrótce"
date: "2022-09-02"
categories: 
  - "news"
  - "z-kraju"
tags: 
  - "konferencje"
  - "spolecznosc"
  - "tlumaczenia"
coverImage: "Konferencja-KTLC-2022.png"
---

Kolejny raz, z wielką przyjemnością, zapraszamy Was na rodzime wydarzenie, którym mogą zainteresować się osoby z branży komunikacji technicznej. Mowa o KTLC 2022, która odbędzie się w formie hybrydowej na przełomie września i października w Warszawie oraz online. Poniżej najważniejsze informacje.

### **Krótki powrót do przeszłości**

KTLC to skrót, który powstał z połączenia dwóch wydarzeń ery “przed pandemią” czyli Konferencji Tłumaczy oraz Translation and Localization Conference. Według organizatorów, to największe wydarzenie w branży tłumaczeniowej w Polsce. Konferencja jest przede wszystkim skierowana do tłumaczy ustnych i pisemnych, tłumaczy przysięgłych, przedstawicieli biur tłumaczeń, kierowników projektów, pracowników instytucji publicznych, akademików i specjalistów od narzędzi wspomagania tłumaczeń oraz technologii tłumaczeniowych. Jednak nie tylko osoby z branży tłumaczeniowej są mile widziane na konferencji. Jest ona także otwarta dla przedstawicieli przemysłu gier, uznanych językoznawców, specjalistów od prowadzenia biznesu, prawników, a nawet pisarzy.

Rok 2022 to dla KTLC rok szczególny. Po ośmiu latach organizowania konferencji w hotelowych murach i dwóch latach spotkań wyłącznie po dwóch stronach ekranu organizatorzy podjęli nowe wyzwanie: chcą połączyć świat wirtualny i realny w jedną konferencję hybrydową. 

Niezależnie od tego, czy wybierzecie uczestnictwo online czy spotkanie w Warszawie, czeka na was jedyne w swoim rodzaju wydarzenie: pełne wiedzy i okazji do nawiązania nowych kontaktów – z którego wrócicie pełni zapału i inspiracji do codziennej pracy.

### **Motyw przewodni na 2022 rok**

Tegoroczny motyw przewodni konferencji to słowo “POWER”. W jaki sposób można dać siłę wszystkim ludziom z branży: tłumaczom ustnym, pisemnym, lokalizatorom? Jak korzystać z maszyn, oprogramowania i rozwiązań sprzętowych, by czerpać z nich korzyści? Czy branża tłumaczeniowa ma supermoce, które dają jej przewagę w coraz bardziej zdigitalizowanym świecie? Co sprawiło, że wasza praca nabrała rozpędu i mocy? Jaka tajemnicza POWER ma moc przyciągania klientów? Na te i wiele innych pytań spróbują odpowiedzieć prelegenci wraz z uczestnikami.

### **Termin i miejsce**

KTLC 2022 odbędzie się w dniach 29 września – 1 października w warszawskim hotelu Novotel Airport oraz online. Obecnie organizatorzy planują, aby 29 i 30 września były dniami anglojęzycznymi, a 1 października dniem prelekcji polskojęzycznych oraz polsko- i anglojęzycznych warsztatów, a także LocLunchu (bezpłatnie dla uczestników KTLC) i LocDrinks (osobno biletowanego).

### **Co nas czeka?**

Czas na przybliżenie Wam programu tegorocznej edycji KTLC. [Na stronie wydarzenia](https://konferencja-tlumaczy.pl/) możecie zobaczyć listę wykładów, dyskusji oraz warsztatów. Zwróćcie uwagę, że program podzielony jest na prelekcje w [j. polskim](https://konferencja-tlumaczy.pl/?page_id=1544) oraz [j. angielskim](https://translation-conference.com/ktlc2022-schedule/). Poniżej skrócony program konferencji:

- 29 września (czwartek) - otwarcie konferencji, prelekcje oraz przerwa na lunch. Przewidywany czas to godziny 9:00-19:00
- 30 września (piątek) - prelekcje, lunch  oraz wieczorna impreza zapoznawcza. Przewidywany czas to godziny 9:00-22:00
- 1 października (sobota) - prelekcje, lunch oraz pożegnalne spotkanie przy drinkach ;). Przewidywany czas to godziny 9:30-17:30 oraz 19:00-22:00.

### **Bilety**

Udział w konferencji i wieczornym networkingu wymaga rejestracji oraz zakupu biletu. W cenę biletów “na miejscu” wliczone są koszty lunchu. Organizator NIE POKRYWA kosztów zakwaterowania i dojazdu - o to musicie zadbać sami.

Ceny dostępnych biletów:

- ##### NA MIEJSCU Konferencja Tłumaczy + Translation and Localization Conference - rejestracja "w ciemno" - 1 225,00 PLN brutto
    
- ##### NA MIEJSCU Konferencja Tłumaczy + Translation and Localization Conference - rejestracja "zwykła" - 1 530,00 PLN brutto
    
- ##### NA MIEJSCU tylko Konferencja Tłumaczy - rejestracja "zwykła" - 430,00 PLN brutto
    
- ##### ONLINE - Konferencja Tłumaczy + Translation and Localization Conference - 855,00 PLN brutto
    
- ##### ONLINE - tylko Konferencja Tłumaczy - 270,00 PLN brutto
    
- ##### NA MIEJSCU Bilety dla osób z Ukrainy - 1 dzień - 150,00 PLN brutto
    
- ##### NA MIEJSCU Bilety dla osób z Ukrainy - 2 dni - 300,00 PLN brutto
    
- ##### NA MIEJSCU Bilety dla osób z Ukrainy - 3 dni - 450,00 PLN brutto
    
- ##### NA MIEJSCU Gala Dinner (networking) 30 września - rejestracja zwykła - 309,00 PLN brutto
    
- ##### NA MIEJSCU Gala Dinner (networking) 30 września - wczesna rejestracja - 279,00 PLN brutto
    
- ##### NA MIEJSCU Wieczór networkingowy 1 października - rejestracja zwykła - 159,00 PLN brutto
    
- ##### NA MIEJSCU Wieczór networkingowy 1 października - wczesna rejestracja - 139,00 PLN brutto
    

Szczegóły dotyczące biletów oraz linki do rejestracji znajdziecie [tutaj](https://konferencja-tlumaczy.pl/?page_id=666).

Wszelkie dodatkowe informacje znajdziecie [na stronie KTLC 2022](https://konferencja-tlumaczy.pl/) oraz  [fanpage’u](https://www.facebook.com/KonferencjaTlumaczy) na Facebooku.

Wraz z organizatorami serdecznie zapraszamy!
