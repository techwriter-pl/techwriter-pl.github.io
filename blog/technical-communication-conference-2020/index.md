---
title: "Technical Communication Conference 2020"
date: "2020-10-27"
categories:
  - "news"
  - "ze-swiata"
tags:
  - "konferencje"
  - "spolecznosc"
coverImage: "tech_com_conf.png"
---

Trafiliśmy ostatnio na ciekawie zapowiadające się wydarzenie online. Szczegóły poniżej.

Organizatorami konferencji jest firma [SoftServe](https://www.softserveinc.com/en-us/) oraz [społeczność ekspertów z branży komunikacji technicznej](https://www.facebook.com/SoftServeTechComm/) zrzeczona w ramach SoftServe. Tematem przewodnim wydarzenia jest: **Content is king. Context is everything**.

### Kiedy i za ile?

W dniach **3-4 listopada 2020** odbędzie się [Technical Communication Conference 2020](https://www.softserveinc.com/en-us/events/technical-communication-conference-2020). Jest to konferencja **w pełni online**, a uczestnictwo w niej jest **darmowe**. Wystarczy, że zarejestrujecie się [tutaj](https://app.softserveinc.com/apply/register/en/techcomm-conference?utm_campaign=Facebook%20news%20feed&utm_source=facebook&utm_medium=social).

### Dla kogo?

Wydarzenie jest skierowane szczególnie do osób związanych z komunikacją techniczną, a więc: TechCommunicators, InfoDevs, TechWriters, Copywriters, Content Developers, Documentation Engineers i wszystkich, którzy są zainteresowani tematyką, jaka zostanie poruszona podczas konferencji.

### Czego się spodziewać?

Organizatorzy powoli publikują informacje na temat agendy. Póki co znamy troje prelegentów oraz tematy ich wystąpień:

1. Anton Bollen "Less is more: using simplified graphics for better software documentation" - Anton opowie o Simplified Graphics oraz Simplified User Interface (SUI). Przedstawi jak można ich użyć w filmach instruktażowych, dokumentacji, a także ubogacić szeroko rozumiany kontent wizualny.
2. Paweł Kowaluk "Using a static site generator to display API specs" - Paweł, na przykładzie własnych doświadczeń zawodowych, opowie jak użyć narzędzia Next.js, by połączyć ze sobą całą dokumentację tworzoną w projekcie.
3. Yaryna Burban "Business emails: ethics and aesthetics" - Yaryna pokaże jak ważna jest poprawna korespondencja w czasie lockdownu i jak należy jej używać w procesie negocjacji, gdy nie jest możliwe spotkanie się z drugą osobą twarzą w twarz. Dowiemy się także jak poprawnie planować korespondencję, sortować ją i archiwizować, by nie pogubić się w natłoku wiadomości. Yaryna powie także kilka słów na temat stylu korespondencji, tak by nasze emaile nie przekraczały granic dobrej i poprawnej komunikacji.

Jeśli powyższe prelekcje Was zachęciły do udziału w konferencji, pamiętajcie o wymogu rejestracji. Jeśli jednak nadal jesteście niezdecydowani, zachęcamy do śledzenia informacji na temat kolejnych wystąpień [tutaj](https://www.facebook.com/events/349595799587774/?active_tab=discussion) (zakładka Dyskusja).

A może ktoś z Was chciałby wystąpić podczas konferencji? Chętni mogą zgłaszać swoje wystąpienia na adres TechCommConference@softserveinc.com.

P.S. Jeśli macie informacje o podobnych wydarzeniach, dajcie nam znać w komentarzu ;-)
