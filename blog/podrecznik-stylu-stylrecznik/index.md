---
title: "Podręcznik stylu - stylręcznik?"
date: "2014-05-22"
categories: 
  - "dobre-praktyki"
  - "przyklady"
  - "warsztat"
tags: 
  - "instrukcje"
  - "jezyk"
  - "manuale"
  - "praca"
coverImage: "StyleGuide.png"
---

A może po prostu Style Guide lub Style Manual? Dowiedz się co to jest, sprawdź do czego i kiedy jest potrzebne, stwórz Style Guide dla swojej organizacji. O ile jeszcze go nie ma.

Tradycyjnie zaczynamy od definicji - Style Guide to nic innego tylko spisany w dowolnej formie zestaw reguł (zasad, standardów) publikowania informacji. Taki zestaw tworzy się po to, aby wszystkie publikowane dokumenty miały podobny wygląd, styl i używały tej samej terminologii.

Przykład: pisząc o osobie zajmującej się komunikacją techniczną zawsze używamy zwrotu **Technical Writer** (z dużych liter i pogrubione) ;).

[Definicja z wikipedii wraz z różnorakimi przykładami](http://en.wikipedia.org/wiki/Style_guide).

Stworzenie stylręcznika może być stosunkowo prostym zadaniem, jeżeli liczba Waszych informacji i współpracujących techwriterów jest niewielka - tworzycie np. strone internetową. [Tu](http://alistapart.com/article/creating-style-guides) znajdziecie kilka słów na ten temat. A [w tym miejscu](http://susanjeanrobertson.com/code/style-guide-links/) mnóstwo przykładów z życia wziętych - często bardzo zaawansowanych.

W pewnych branżach trudno sobie wyobrazić funkcjonowanie firmy bez dobrze zdefiniowanego i przestrzeganego Style Guide. Pierwszym przykładem są media - The Guardian na przykład może się pochwalić nie tylko nowoczesnym [The Guardian and Observer style guide](http://www.theguardian.com/info/series/guardian-and-observer-style-guide), ale również bogatą tradycją w utrzymywaniu wysokich standardów - wcześniej pod nazwą [Style Book](http://image.guardian.co.uk/sys-files/Guardian/documents/2003/10/22/1928Styleguide.pdf?guni=Article:promo-tools%20Style%20guide%20info:microapp%20static:Style%20guide:Position7). Wspaniałe wprowadzenie do Style Guide (ze smakowitym sześcioma regułami George'a Orwella) znaleźliśmy na stronach [The Economist](http://www.economist.com/styleguide/introduction).

Drugim przykładem są oczywiście urzędnicy i biurokraci - ile drzew zginęło aby stworzyć [to dzieło](http://www.gpo.gov/fdsys/pkg/GPO-STYLEMANUAL-2008/pdf/GPO-STYLEMANUAL-2008.pdf)? A to tylko wierzchołek [góry lodowej](http://en.wikipedia.org/wiki/List_of_style_guides)...

Jak łatwo się domyślić - również strona z największą chyba ilością autorów posiada swój [Manual of Style](http://en.wikipedia.org/wiki/Wikipedia:Manual_of_Style).

Schodząc na ziemię, jeżeli Wasze oprogramowanie ściśle współpracuje z technologiami Microsoft'u, to powinniście się zapoznać z [Microsoft Manual of Style](http://www.amazon.com/Microsoft-Manual-Style-Corporation/dp/0735648719), o którym zresztą [już kiedyś wspominaliśmy](http://techwriter.pl/naucz-sie-sama-czesc-2/). Klasyka którą warto znać, niezależnie od branży (o ile oczywiście piszecie w języku angielskim), to [The Elements of Style](http://www.amazon.com/Elements-Style-Fourth-William-Strunk/dp/020530902X/ref=sr_1_1?s=books&ie=UTF8&qid=1396863409&sr=1-1&keywords=The+Elements+of+Style%2C+Fourth+Edition).

Mamy nadzieję, że nie przeraziła Was ta ilość przykładów - naszym celem jest zachęcenie Was do stworzenia własnego Style Guide'a, albo przynajmniej zasygnalizowanie, że coś takiego jest potrzebne i przydatne. Dlaczego? Ponieważ bardzo upraszcza i ujednolica dokumenty które tworzycie. Wasz Style Manual może mieć na początku jedną stronę, ważne aby był stosowany i odświeżany w miarę potrzeb. Czas i codzienne wątpliwości same wypełnią go potrzebną treścią.

Na zakończenie przestawiamy najciekawszy Style Guide jaki udało nam się znaleźć - [Beard Style Guide](http://www.beards.org/styles.php) :)

Jak  pewnie zauważyliście techwriter.pl nie ma jeszcze swojego Style Guide, co przy rosnącej liczbie redaktorów zaczyna powoli być problemem... Ale jak wiadomo szewc bez butów chodzi, a poza tym postaramy się poprawić :)

A czy Wy macie u siebie stylręcznik?
