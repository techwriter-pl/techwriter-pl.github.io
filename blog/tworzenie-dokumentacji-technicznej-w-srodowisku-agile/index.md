---
title: "Tworzenie dokumentacji technicznej w środowisku Agile"
date: "2013-10-21"
categories: 
  - "dobre-praktyki"
  - "warsztat"
tags: 
  - "agile"
  - "lokalizacja"
  - "praca"
coverImage: "agile.jpg"
---

Jeżeli pracujecie w firmie IT, to zapewne słyszeliście o Agile'u... a może nawet próbujecie współpracować z programistami, analitykami i testerami właśnie w tym modelu?

Dla niezorientowanych - Agile to taka [nowa religia](http://www.agilemanifesto.org/) ;), przetłumaczona na polski jako "[programowanie zwinne](http://pl.wikipedia.org/wiki/Programowanie_zwinne)". Jednym ze sztandarowych haseł tej metodologii metodyki jest _"Working software over comprehensive documentation"._ Brzmi niepokojąco? I słusznie.  W wielu firmach mówi się "bo my jesteśmy agile", aby szybko i zwinnie usprawiedliwić wszechobecny b...ałagan. Na szczęscie znamy jednak miejsca gdzie Agile działa (lepiej lub gorzej), co więcej - pracują tam również dokumentaliści :). I jakoś sobie radzą. Oczywiście, jak każda metodyka, ta również ma swoje wady i zalety. Do wad należą konieczność częstych przeróbek i poprawek oraz mocnej integracji z pozostałymi członkami zespołu. Do zalet - większa zrozumienie potrzeb klienta i specyfiki tworzenia software'u oraz... mocna integracja z pozostałymi członkami zespołu ;).

Więcej na temat Agile'a z perspektywy technical writera [w tym miejscu](http://techwhirl.com/agile-and-tech-comm-writer-challenges-development-teams/). A [tutaj](http://techwhirl.com/can-i-be-an-agile-technical-communicator/) ciekawy artykuł o tym, że można być "zwinnym" dokumentalistą bez oglądania się na innych. Z kolei dla zainteresowanych tematyką lokalizacji software'u - [kilka cennych rad](http://blogs.adobe.com/globalization/five-golden-rules-to-achieve-agile-localization/) od firmy Adobe.

Tak naprawdę niewiele firm w Polsce może powiedzieć o sobie, że "są agile", choć teraz twierdzą tak prawie wszyscy. Ile z nich podchodzi w ten sposób do komunikacji technicznej, czyli "zwinnie" tworzy nie tylko oprogramowanie, ale również dokumentację techniczną, pomoc dla użytkowników, szkolenia, tłumaczenia?

Jedna? A może aż pięć?
