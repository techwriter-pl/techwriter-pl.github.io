---
title: "Zapraszamy na Write the Docs Prague 2020"
date: "2020-06-30"
categories: 
  - "news"
  - "ze-swiata"
tags: 
  - "kariera"
  - "konferencje"
  - "praca"
  - "spolecznosc"
coverImage: "wtd_2020.png"
---

Po raz kolejny, z ogromną radością, zapraszamy Was na konferencję Write the Docs Prague. Tym razem, po raz pierwszy, wydarzenie to odbędzie się w pełni online. Poniżej znajdziecie najważniejsze informacje.

Jak już dobrze wiecie jesteśmy stałym patronem medialnym konferencji, nie mogło nas więc zabraknąć podczas zeszłorocznej edycji Write the Docs w Pradze. Chętnych zapraszamy do zapoznania się z [naszą relacją](http://techwriter.pl/nasza-relacja-z-write-the-docs-prague-2019/). Osoby, które jeszcze nie znają historii wydarzenia odsyłamy do [tekstu wprowadzającego](http://techwriter.pl/poznajcie-write-the-docs-europe/) ;-). Od siebie możemy dodać, że udział w konferencji Write the Docs jest wart uwagi gdyż poza solidną porcją wiedzy, w pakiecie otrzymujecie świetną atmosferę oraz spotkanie z rewelacyjnymi ludźmi z branży.

## Najważniejsze informacje

Tegoroczna edycja **Write the Docs Prague** będzie w pełni **online**, a odbędzie się w dniach **18-20 października 2020 roku**. Tradycyjnie już, w pierwszym dniu konferencji, to jest 18 października, odbędzie się **Writing Day** czyli zespołowe pisanie oraz rozwiązywanie problemów związanych z zadaniem. Ćwiczenia z umiejętności pisarskich będą doskonałym wstępem dla prelekcji i wykładów, które będą miały miejsce 19 i 20 października. Realizatorzy chcą, by forma Write the Docs Prague przypominała jak najbardziej wydarzenie z realu, dlatego przygotujcie się nie tylko na prelekcje i warsztaty przed komputerem, ale także wieczorną imprezę online ;-).

Wszystkie niezbędne informacje znajdziecie [na stronie konferencji](https://www.writethedocs.org/conf/prague/2020/).

Skrótowy program wydarzenia wygląda następująco:

- Niedziela (18 października) – [Writing Day](https://www.writethedocs.org/conf/prague/2020/writing-day/) oraz powitanie uczestników na platformie online.
- Poniedziałek (19 października) – pierwszy dzień konferencji – oficjalne otwarcie, pierwsze prelekcje, [Unconference](https://www.writethedocs.org/conf/prague/2020/unconference/) oraz wieczorna impreza zapoznawcza ;-).
-  Wtorek (20 października) – drugi dzień konferencji – dalsze prelekcje, Unconference, [Job Fair](https://www.writethedocs.org/conf/prague/2020/job-fair/), zakończenie konferencji.

Dokładny opis prelekcji i prelegentów jeszcze nie jest znany, gdyż obecnie trwa nabór osób chętnych wystąpić podczas konferencji. Jeśli jesteście zainteresowani udziałem w wydarzeniu w roli prelegenta - informacje znajdziecie [tutaj](https://www.writethedocs.org/conf/prague/2020/cfp/). Pełny program Write the Docs Prague dostępny jest pod tym [linkiem](https://www.writethedocs.org/conf/prague/2020/schedule/).

## Rodzaje i ceny biletów

Osoby zainteresowane kupnem biletów odsyłamy [tutaj](https://www.writethedocs.org/conf/prague/2020/tickets/), gdzie znajdziecie szczegółowe informacje dotyczące poniższych rodzajów biletów:

- Bilet korporacyjny – gdy pracodawca płaci za bilet pracownika – €125.
- Bilet indywidualny – dla osób uczestniczących w konferencji na własny koszt, pracujących w wolontariacie, rządzie lub dla firm posiadających mniej niż 10 pracowników – €75.
- Bilet dla studentów lub osób nieposiadających zatrudnienia – €25.

### Co gwarantuje cena biletu?

Cena biletu zawiera:

- Przekaz na żywo wszystkich prelekcji.
- Możliwość zadania pytań prowadzącym po prelekcji (istnieje możliwość, że ta opcja nie będzie dostępna).
- Dostęp do czatu, na którym będzie możliwość prowadzenia dyskusji z uczestnikami, prelegentami oraz sponsorami.
- Dostęp do platformy podczas Writing Day.
- Dostęp do wirtualnych targów pracy.

W naszej opinii cena jest adekwatna do jakości tego za co płacimy. Z czystym sumieniem zachęcamy Was do udziału w Write the Docs Prague 2020.
