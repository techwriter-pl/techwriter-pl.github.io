---
title: 'Season of Docs 2020 - trwa nabór Technical Writerów'
authors: agnieszka
date: '2020-05-27'
tags:
  - 'news'
  - 'ze-świata'
  - 'dokumentacja'
  - 'kariera'
  - 'praca'
coverImage: 'season_of_docs.png'
---

Ruszyła druga edycja inicjatywy Google
[Season of Docs](https://developers.google.com/season-of-docs), której celem
jest rozwój otwartego oprogramowania. Wy także możecie się przy okazji rozwinąć
😉 Poniżej znajdziecie najistotniejsze informacje.

<!--truncate-->

#### Czym jest Season of Docs?

Jest to program stworzony przez Google, którego pierwsza edycja odbyła się w
2019 roku. Pod
[tym linkiem](https://developers.google.com/season-of-docs/docs/2019/participants)
znajdziecie szczegółowe zestawienie projektów, które powstały dzięki Season of
Docs.

Tegoroczna edycja Season of Docs 2020 rozpoczęła się 23 marca 2020 roku i będzie
trwała do 15 marca 2021 roku. W tym czasie zostanie utworzony specjalny zespół
Technical Writerów, którego zadaniem będzie wsparcie rozwoju dokumentacji dla
różnych projektów open source, zgłoszonych do programu.

Jak dobrze wiecie, odpowiednia dokumentacja pomaga użytkownikom sprawnie
korzystać z oprogramowania. Google postanowił wspomóc liczne firmy informatyczne
w kwestii “rekrutacji” specjalistów od pisania dokumentacji. Poszukiwani są
Technical Writerzy z dobrym doświadczeniem w branży, którzy, po weryfikacji,
będą pracować nad wybranym przez siebie projektem open source. Współpraca ta ma
na celu poprawę jakości dokumentacji oraz zgłębienie przez autorów wiedzy na
temat otwartego oprogramowania.

Wszelkie niezbędne informacje na temat programu oraz uczestnictwa w nim
znajdziecie [tutaj](https://developers.google.com/season-of-docs).

#### Harmonogram edycji 2020

Program Season of Docs 2020 będzie realizowany według poniższego harmonogramu:

- 23 maja - ogłoszenie nowej edycji Season of Docs
- 13 kwietnia - 10 maja - Organizacje open source zgłaszają swój udział w
  programie
- 11 maja - Google publikuje listę zaakceptowanych organizacji
- 11 maja – 8 czerwca: Technical Writerzy wybierają projekt, nad którym
  chcieliby pracować i przedstawiają swoje propozycje
- 9 czerwca - 9 lipca - składanie aplikacji przez Technical Writerów
- 16 sierpnia - Google ogłasza zaakceptowane projekty Technical Writerów
- 17 sierpnia – 13 września: Community bonding – Technical Writerzy poznają
  mentorów i społeczność open source oraz udoskonalają swoje projekty we
  współpracy z mentorami
- 14 września – 30 listopada - praca nad przyjętymi projektami
- 30 listopada - 10 grudnia - finalizacja projektów standardowych - uczestnicy
  programu Season of Docs przedstawiają efekty swojej pracy
- 6 stycznia - Google publikuje listę pomyślnie zakończonych projektów
- 1 - 12 marca - finalizacja projektów długoterminowych - uczestnicy programu
  Season of Docs przedstawiają efekty swojej pracy
- 15 marca - Google publikuje listę pomyślnie zakończonych projektów
  długoterminowych

Szczegółowy harmonogram programu znajdziecie
[tutaj](https://developers.google.com/season-of-docs/docs/timeline).

Naszym zdaniem, udział w tego typu programie to nie tylko świetna pozycja do
wpisania w CV. Jest to także szansa na zdobycie nowej porcji wiedzy i
umiejętności pod okiem doświadczonych specjalistów. Jesteśmy bardzo ciekawi, czy
ktoś z Was brał już udział w Season of Docs i chciałby podzielić się z nami
wrażeniami? 😉
