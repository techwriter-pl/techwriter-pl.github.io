---
title: "Wszystko o DITA - Wprowadzenie (1)"
date: "2019-04-01"
categories:
  - "dobre-praktyki"
  - "narzedzia"
  - "warsztat"
coverImage: "darwin.png"
---

W sieci można natknąć się na całkiem sporo materiałów dotyczących DITA, jednak znalezienie czegoś w języku polskim jest dość trudne. Chcąc zmienić ten stan rzeczy, postanowiliśmy stworzyć dla Was niniejsze kompendium wiedzy o tym standardzie.

W tym artykule możecie znaleźć kilka podstawowych i ogólnych informacji o dicie. Każdy z poruszonych tutaj tematów jest omówiony szerzej w kolejnych artykułach.

# Czym jest DITA?

DITA jest skrótem od Darwin Information Typing Architecture i jest otwartym standardem. Dostęp do specyfikacji tego standardu nie jest limitowany prawnie, finansowo ani nie jest objęty tajemnicą handlową. DITA została stworzona przez IBM, a następnie przekazana OASIS (Organization for the Advancement of Structured Information Standards) w 2005 roku.

# Co wspólnego mają DITA i XML?

DITA jest niezależnym od narzędzi sposobem na tworzenie, organizowanie i zarządzanie treścią. Treść gromadzona jest w poszczególnych, najmniejszych elementach, czyli w topikach (od angielskiego topic – temat, kwestia), a tworzona jest w języku XML, który jest językiem znaczników. Standard DITA określa listę znaczników, które są rozpoznawalne podczas publikowania dokumentu, ale daje także możliwość stworzenia nowych znaczników.

# Jakich narzędzi potrzebuję, aby móc cieszyć się dobrodziejstwami dity?

Tutaj podajemy listę popularnych narzędzi, które pomogą nam pracować w standardzie DITA.

## Narzędzie do tworzenia treści

Dzięki temu, że DITA jest otwartym, opartym na języku XML standardem, mamy dostępne liczne narzędzia służące do tworzenia, edycji, formatowania oraz przechowywania treści. Wybór odpowiedniego narzędzia uzależniony jest wyłącznie od naszych potrzeb. Oto lista przykładowych narzędzi do tworzenia treści, które oferują wsparcie dla dity:

- [Altova XMLSpy](https://www.altova.com/xmlspy-xml-editor)
- [Arbortext Editor](https://www.ptc.com/en/products/arbortext/free-trial-evaluation)
- [JustSystems XMetaL](https://xmetal.com/)
- [SyncRO Soft <oXygen/>](https://www.oxygenxml.com/)
- [Adobe FrameMaker](https://www.adobe.com/pl/products/framemaker.html)
- [Pixware XMLmind](http://www.xmlmind.com/index.html)
- [Stylus Studio](http://www.stylusstudio.com/)
- [Syntext Serna](https://serna.en.softonic.com/)

## System zarządzania treścią (CCMS)

Mając edytor XML, który jest przyjazny dla standardu DITA, możemy stworzyć jakąś treść, ale przyda nam się jeszcze system gromadzenia tejże treści, a mianowicie CCMS (Component Content Management System). Dzięki temu możemy gromadzić poszczególne komponenty, takie jak obrazy, tabele, procedury czy napisane przez nas topiki, a następnie, przy pomocy map, możemy tworzyć dokumenty na bazie treści zgromadzonej w CCMS. Topiki i mapy będziemy omawiać w kolejnych artykułach. Oto lista przykładowych CCMS, które mogą posłużyć do gromadzenia treści, którą stworzyliśmy w standardzie DITA w jednym z edytorów XML:

- [SDL LiveContent Architect](https://docs.sdl.com/LiveContent/content/en-US/SDL%20LiveContent%20full%20documentation-v142/GUID-7E632700-FD33-4FA5-A723-2877475BCF88)
- [Ixiasoft DITA CMS](https://www.ixiasoft.com/)
- [Arbortext Content Manager](https://learningconnector.ptc.com/products/arbortext/content-manager)
- [Vasont](https://www.vasont.com/)
- [Alfresco/Componize](https://componize.com/)
- [DocZone CMS](https://www.orbistechnologies.com/doczone)
- [easyDITA](https://easydita.com/)
- [Astoria](http://www.astoriasoftware.com/)
- [BluestreamXDocs](https://www.bluestream.com/)
- [DITA Exchange](https://ditaexchange.com/)

## Narzędzie do publikowania treści

Ostatnim narzędziem koniecznym, abyśmy mogli cieszyć się efektem naszej pracy jest aplikacja, która pozwoli przekonwertować plik źródłowy dity w jeden z wielu dostępnych formatów, takich jak .pdf, .html, formaty dla urządzeń mobilnych. Niektóre edytory, które oferują wsparcie dla dity oraz większość CCMS dają także możliwość publikacji. Są także niezależne aplikacje służące do konwersji plików dita. Oto kilka z takich niezależnych aplikacji:

- [DITA Open Toolkit](https://www.dita-ot.org/)
- [XMLMind XSL Utility](http://www.xmlmind.com/foconverter/xsl_utility.html)
- [WebWorks ePublisher](http://www.webworks.com/Products/ePublisher/)
- [DITA InPrint](http://ditainprint.com/)

# Co dalej?

Podsumowując, DITA to otwarty standard tworzenia treści w języku XML, w którym podstawowymi elementami są topiki, które zawierają treść, oraz mapy, które pozwalają nam zebrać topiki w odpowiednią strukturę. Jedną z ważnych zalet dity jest wygodny "reuse", czyli ponowne wykorzystanie treści w nowym topiku, lub też dowolne wykorzystanie topików w mapie. DITA powstała z myślą o tworzeniu dokumentów związanych z produktami dotyczącymi konsumpcji: dokumentacja techniczna, publikacje, strony internetowe.

Jeżeli chcecie się dowiedzieć więcej, zachęcamy do przeczytania kolejnych artykułów. Cała seria składa się z następujących wpisów:

- Wszystko o DITA — Wprowadzenie (1)
- [Wszystko o DITA — Podstawy (2)](http://techwriter.pl/wszystko-o-dita-podstawy/)
- [Wszystko o DITA — Strategia (3)](http://techwriter.pl/wszystko-o-dita-strategia/)
- [Wszystko o DITA — Narzędzia (4)](http://techwriter.pl/jak-zaczac-pisac-w-dita-narzedzia/)
- [Wszystko o DITA — Struktura topików (5)](http://techwriter.pl/wszystko-o-dita-struktura-topikow-5/)
