---
title: "Technical Writing w polskim wydaniu"
authors: mojk
date: "2015-04-15"
tags:
  - "biblioteczka-techwritera"
  - "warsztat"
  - "edukacja"
  - "kariera"
  - "literatura"
coverImage: "books-683901_640-e1428524210368.jpg"
---

Całkiem niedawno ubolewaliśmy w jednym z naszych
[wpisów](http://techwriter.pl/polskie-blogi/) nad brakiem polskich blogów o
Technical Writingu. Dużo wcześniej
[pisaliśmy](http://techwriter.pl/naucz-sie-sama-czesc-2/) z kolei o tym, że w
naszym pięknym kraju brakuje formalnej edukacji i kursów dla dokumentalistów.
Dlatego nie podejrzewaliśmy, że w czeluściach internetu znajdziemy coś takiego.
Całkowicie przypadkiem natrafiliśmy na polskie publikacje związane z Technical
Writingiem! Ich autorką jest **dr Iwona Mokwa-Tarnowska**. Jak udało nam się
ustalić Pani Doktor jest starszym wykładowcą języka angielskiego w
[Centrum Języków Obcych](http://cjo.pg.edu.pl/ektorzy) przy Politechnice
Gdańskiej oraz członkiem zarządu
[Stowarzyszenia E-learningu Akademickiego](http://www.sea.edu.pl/struktura.php).
Na swoim koncie ma
[trzy publikacje](http://www.pion.pg.gda.pl/pracownik-br/914756/iwona-mokwa-tarnowska)
związane z Technical Writingiem. Co prawda zostały wydane w języku angielskim,
ale nie zmienia to faktu, że takie publikacje są czymś unikalnym w naszym kraju.
Poniżej przedstawiamy trochę informacji na ich temat.

<!--truncate-->

### Technical writing in English : Language and editing guidelines.

**Streszczenie:** Skrypt ten przeznaczony jest głównie dla studentów i
absolwentów wszystkich kierunków technicznych, którzy w różnym stopniu opanowali
język angielski: od poziomu niżej śr. zaawansowanego (lower intermediate level)
do poziomu zaawansowanego (advanced) i chcą nauczyć się umiejętności pisania
tekstów technicznych w języku angielskim zgodnych z obowiązującymi obecnie w
krajach anglojęzycznych wymaganiami. **Rok publikacji:** 2006 **Liczba stron/ Nr
stron \[od-do\]:** 146 **Wydawca:** Wydaw. Poltech. Gdań.

### Teaching technical writing in english in a traditional classroom setting and in online courses

**Streszczenie:** Niezwykle istotnym zadaniem nauczyciela języka angielskiego
prowadzącego lektoraty na uczelniach technicznych jest nauczenie studentów
pisania tekstów takich, jak: instrukcje obsługi, raporty, artykuły
badawczo-analityczne, streszczenia, abstrakty, notatki służbowe, listy
motywacyjne i życiorysy, zgodnie z obowiązującymi obecnie w krajach
angielskojęzycznych wymaganiami.Umiejętność komponowania spójnego i logicznego
tekstu można zdobyć zarówno na zajęciach tradycyjnych jak i na odpowiednio
przygotowanym kursie internetowym. Znakomite możliwości do prowadzenia nauki
języka pisanego stwarza Moodle, darmowe oprogramowanie, dzięki któremu
nauczyciel może łatwo i szybko przygotować informacje, testy oraz zadania
pisemne i umieścić je na stronie internetowej kursu. Z materiałów jednego kursu
mogą korzystać studenci na różnym poziomie zaawansowania językowego, w porze
dnia najbardziej im odpowiadającej i w tempie dla nich najbardziej odpowiednim.
**Rok publikacji:** 2007 **Tytuł czasopisma/wyd. zwartego/tytuł konferencji:**
Przez Języki Obce do Sukcesu Dokument elektroniczny: IV Międzynarodowa
Konferencja Edukacyjna, Ustroń, 20-22.04.2007 **Liczba stron/Nr stron
\[od-do\]:** 144-148 **Miejsce konferencji, data konferencji:** Ustroń,
20-22.04.2007 **Wydawca:** Politech. Śl. **Instytucja sprawcza:** Politechnika
Śląska, Studium Praktycznej Nauki Języków Obcych ; Goethe Institut Krakau.

### Support Mechanisms in Teaching Technical Writing in the Online Environment

**Streszczenie:** Prowadzone online kursy angielskiego języka specjalistycznego,
np. kurs pisania w języku technicznym, realizują potrzeby studentów o
zróżnicowanych umiejętnościach językowych- od poziomu niżej
średniozaawansowanego do zaawansowanego. Studenci uzyskują wsparcie przed, w
trakcie i po kursie ze strony nauczyciela, a także w postaci dostarczonych
materiałów kursowych, jak również ze strony innych uczestników kursu. Przed
rozpoczęciem kursu studenci są informowani przez nauczyciela o tym, jak używać
oprogramowania, oraz o tym jak ich praca w trakcie kursu bedzie monitorowana i
oceniana.W czasie kursu pomoc nauczyciela przybiera różne formy, korespondujace
z aktualnymi potrzebami studentów.Po kursie nauczyciel może pomagać studentom w
wykorzystywaniu świeżo zdobytych umiejetności. Pomoc w rozwijaniu umiejętności
pochodzi nie tylko od dostarczonych przez nauczyciela materiałów, ale także od
narzędzi internetowych udostępnionych na kursie. Ewaluacjka studentów w trakcie
kursu, realizowana przy użyciu narzędzi systemowych, pozwala na określenie
trudności, jakie ma student i dostosowanie narzędzi - struktur wsparcia- do jego
indywidualnych potrzeb. Wszystkie struktury wsparcia mają wzmocnić nie tylko
umiejętności, ale i wiarę w swoje możliwości i mają skutkować zwiększeniem
zaangażowania w uczenie się oraz ukierunkować pracę studentów na kursie. **Rok
publikacji:** 2008 **Tytuł czasopisma /wyd. zwartego/tytuł konferencji:**
International Language Teaching Conference: Seeking Most Effective methods at
Different Levels - Organisation, methodology, Tools, Warszawa 2008 17-18 March
**Liczba stron/Nr stron \[od-do\]:** 163-170 **Miejsce konferencji, data
konferencji:** Warszawa, 17-18 marca 2008 **Wydawca:** Wydawnictwo PWSBiA

Warto zwrócić uwagę, że publikacje pojawiły się parę ładnych lat temu, kiedy w
Polsce Technical Writing, można by rzec, nawet nie raczkował. Na deser dodamy
jeszcze, że 12 stycznia 2012 pani Iwona uzyskała stopień naukowy
[doktora nauk humanistycznych](http://ug.edu.pl/32755/iwona_anna_mokwa-tarnowska)
w zakresie Językoznawstwa (specjalność: językoznawstwo stosowane) na podstawie
rozprawy doktorskiej pod tytułem **Traditional and Blended Approaches to
Technical Writing English**.

Niestety nie udało nam się znaleźć sposobu na zdobycie tych publikacji. Być może
jedynym sposobem jest kontakt z samą autorką.
