---
title: 'Korekta w tempie Pendolino'
authors: mojk
date: '2014-10-24'
tags:
  - 'dobre-praktyki'
  - 'warsztat'
  - 'instrukcje'
  - 'manuale'
  - 'pomoc-użytkownika'
  - 'praca'
  - 'procedury'
coverImage: 'keepcalmproofread.jpg'
---

Termin oddania projektu coraz bliżej, a nasza dokumentacja nie przeszła jeszcze
korekty. Czasu jest mało, a pracy jak zwykle za dużo. Nie ma szans na
przeczytanie wszystkiego od deski do deski. Trzeba szukać innego rozwiązania. Na
szczęście z pomocą przychodzi nam
[Technical Communication at UAHuntsville](http://uahtechcomm.com/) ze swoim
pomysłem na mocno przyspieszoną wersję korekty, która może się przydać w
sytuacjach awaryjnych.

<!--truncate-->

### Krok 1 - pisownia

Mamy do dyspozycji całkiem sporo narzędzi do sprawdzania pisowni, dlatego może
nam się wydawać, że szanse na popełnienie błędu są dość nikłe. Okazuje się
jednak, że tak nie jest, a dość ciekawym i bardzo czestym błędem jest
niepoprawna pisownia nazwy firmy. Autorzy skupiają się głównie na samej treści
dokumentów i zapominają o najważniejszym szczególe jakim jest właśnie nazwa
firmy. Co ciekawe, w tej kwestii narzędzia do sprawdzania pisowni bardziej
szkodą niż pomagają, ponieważ zdarza im się zmieniać nazwę na niepoprawną.
Dlatego bądźmy czujni, bo z powodu takiego błędu możemy się najeść dużo wstydu.

### Krok 2 - interpunkcja

Nigdy nie używajmy form skróconych, takich jak _can't_ czy _we're_. Prostym
sposobem na sprawdzenie czy tekst zawiera takie formy jest znalezienie
apostrofów. Następnie trzeba ustalić czy apostrof jest częścią formy skróconej
czy
[dopełniacza saksońskiego](http://www.angielski.edu.pl/rzeczowniki/dopelniacz_saksonski_277.html).
Jeśli dopełniacza, to niech sobie zostanie na swoim miejscu. Jeśli formy
skróconej, to powinniśmy ją zastąpić pełną formą. Sprawdźmy też czy wszystkie
przecinki i kropki są tam gdzie być powinny. Upewnijmy się, że każde zdanie
zaczyna się od dużej litery i kończy kropką. W przypadku bardziej
skomplikowanych zdań, musimy się bardziej skupić, bo mogą one zawierać średniki.

### Krok 3 - ryciny, tabelki i nagłówki

Spójność to rzecz kluczowa jeśli chodzi o ryciny, tabelki i nagłówki. Zawsze
trzymajmy się [podręcznika stylu](../podrecznik-stylu-stylrecznik/index.md)
używanego w naszej firmie. Dobrze byłoby sprawdzić całą treść pod kątem
spójności, ale w związku z małą ilością czasu skupmy się tyko na wspomnianych
wyżej elementach.

Te krótkie i proste zasady to tylko niewielka część procesu korekty, który jest
bardzo czasochłonny. Jednak w sytuacjach kiedy grafik jest napięty pozwolą nam
przynajmniej uniknąć tych najbardziej oczywistych i żenujących błędów.

Oryginalny artykuł możecie znaleźć
[tutaj](http://uahtechcomm.com/2014/09/20/proofing-in-a-pinch).
