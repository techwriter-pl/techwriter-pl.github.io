---
title: 'ITCQF przechodzi do historii'
authors: mojk
date: '2025-04-28'
tags:
  - 'edukacja'
  - 'szkolenia'
  - 'z-kraju'
  - 'news'
coverImage: 'itcqf_logo_black-e1442054514270.jpg'
---

Po 10 latach, International Technical Communication Qualifications Foundation
(ITCQF) kończy swoją działalność.

<!-- truncate -->

Przyjąłem tę wiadomość z dużym smutkiem, ponieważ od samego początku z bliska
obserwowałem poczynania fundacji. Najpierw jako trener, miałem szansę dzielić
się swoją wiedzą z uczestnikami szkoleń, a następnie jako członek zarządu miałem
zaszczyt pomagać w promocji fundacji. Ta działalność pozwoliła mi zobaczyć w
praktyce jak bardzo wartościowe i potrzebne było (i nadal jest) szkolenie
"Foundation Level".

## Skąd taka decyzja?

Według
[oficjalnej informacji na stronie ITCQF](https://itcqf.org/announcement-of-foundation-liquidation/),
fundacja podjęła decyzję o zakończeniu działalności, ponieważ nie była w stanie
osiągnąć założonych celów w obszarze edukacji i certyfikacji w komunikacji
technicznej.

Brzmi to dość pesymistycznie, ale według mnie ITCQF odegrał ważną rolę w
szerzeniu wiedzy na temat naszej branży oraz standardów i dobrych praktyk
związanych z tworzeniem dokumentacji technicznej.

## Co dalej?

Zapewne zastanawiacie się co się dalej stanie z programem certyfikacji spod
znaku ITCQF.

Materiały edukacyjne zostaną udostępnione za darmo, żeby każdy mógł z nich
skorzystać i rozwijać swoje umiejętności w zakresie komunikacji technicznej.

Wszelkie kwestie związane z licencjami, szkoleniami i egzaminami zostały
przekazane partnerowi fundacji, firmie **21CN**, z którą możecie skontaktować
się wysyłając wiadomość na adres e-mail [biuro@21cn.pl](mailto:biuro@21cn.pl).

Bez wątpienia zamknęliśmy ważny rozdział w historii komunikacji technicznej.
Dziękuję wszystkim, którzy przez te 10 lat pracowali na rzecz fundacji. Wasz
wysiłek zostanie zapamiętany, bo znacząco wpłynął na rozwój naszej branży.
