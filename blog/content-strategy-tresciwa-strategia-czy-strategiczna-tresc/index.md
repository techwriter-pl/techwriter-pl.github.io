---
title: "Content strategy - treściwa strategia czy strategiczna treść?"
date: "2014-08-05"
tags:
  - "dobre-praktyki"
  - "warsztat"
  - "praca"
  - "zarzadzanie-trescia"
coverImage: "Screenshot-2023-03-15-at-20.27.41.png"
---

A może treśtegia? Wbrew pozorom temat jest poważny. Przeczytaj co to jest
content strategy i dlaczego musisz ją mieć.

Na początek spróbujmy odpowiedzieć na pytanie, kto i kiedy potrzebuje strategii
zarządzania treścią?

Nasza odpowiedź jest prosta - każdy i zawsze. Tak, Ty też.

Jeżeli w Twojej firmie tworzy się dokumentację techniczną "bo produkt przecież
musi mieć dokumentację" - to znak, że nie macie content strategy. Spróbuj
porozmawiać z osobami decyzyjnymi, podsuń im
[odpowiednią lekturę](http://www.tcworld.info/rss/article/a-business-case-for-technical-communication-facts-figures/).

Przede wszystkim musicie sobie odpowiedzieć na pytanie do kogo kierujecie Waszą
treść i jaki jest jej cel - co chcecie dzięki tej treści osiągnąć? Czasem nie
jest wcale łatwo znaleźć odpowiedź. Ale warto spędzić nad tym problemem chwilę,
ponieważ, po pierwsze, bez tego ani rusz, a po drugie, później jest już dużo
łatwiej:

- zdecydować w jakiej formie będziecie publikować
- ustalić jakimi kanałami będziecie dostarczać treść do odbiorców
- zrozumieć jakie rodzaje dokumentacji są Wam potrzebne -
  [co będziecie dostarczać](http://techwriter.pl/category/warsztat/przyklady/)?
- policzyć w ilu językach
- zastanawiać się kto musi nad tym pracować...
- i [jakie narzędzia](http://techwriter.pl/category/warsztat/narzedzia/) będą
  Wam potrzebne
- zdefiniować procesy według których będziecie pracować
- itd.

Czyli właśnie zdefiniować STRATEGIĘ!

Ponownie, możesz się podeprzeć
np. [tym artykułem](http://www.contentrules.com/blog/top-6-questions-ask-creating-content-strategy/),
a przed rozmową z szefem zastanowić się jak mu to sprzedać (pewnie zapyta
[ile to będzie kosztować i dlaczego warto](http://www.scriptorium.com/2014/06/keys-to-content-strategy-roi/)).

Temat jest złożony i ważny, poświęć tyle czasu ile potrzebujesz i dobrze
przygotuj się do rozmowy, bo może ona zmienić Twoje zawodowe życie - od teraz
będziesz wiedział po co właściwie przychodzisz do biura ;)

Tutaj znajdziesz liste lektur dla "strategów treści" (tak, to Ty!):

[What Books Should Every Content Strategist Read](http://thecontentwrangler.com/2014/06/27/what-books-should-every-content-strategist-read/)

[The Epic List of Content Strategy Resources](http://www.jonathoncolman.org/2013/02/04/content-strategy-resources/)

[Content Strategy 101](http://contentstrategy101.com/)

A na dokładkę - trochę skrzywiony w kierunku marketingu i social media - ale
wciąż oddający istotę sprawy...

...
[burger](http://www.socialmediaexplorer.com/social-media-marketing/the-content-strategy-burger-infographic/)
:).

Smacznego.
