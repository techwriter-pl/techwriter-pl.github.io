---
title: "Zawody dla przyszłych techwriterów"
date: "2013-10-17"
tags:
  - "news"
  - "z-kraju"
  - "jezyk"
  - "tlumaczenia"
coverImage: "olimpiada.jpg"
---

Czy Wy również w dzieciństwie braliście udział w różnych szkolnych i
międzyszkolnych olimpiadach przedmiotowych i wszystkie wygrywaliście? Z nami tak
właśnie bylo...;). Olimpiada z Przysposobienia Obronnego, ZPT, PDŻ, matematyki,
olimpiady językowe - łezka się w oku kręci. Teraz też odbywają się tego typu
zawody, powstały nawet nowe dziedziny rywalizacji. Czy słyszeliście o
Olimpiadzie Lingwistycznej?

Oficjalna nazwa to
[Olimpiada Lingwistyki Matematycznej](http://www.fmw.uni.wroc.pl/?q=dla-uczni%C3%B3w/lingwistyka-matematyczna/olimpiada-lingwistyczna/olimpiada-lingwistyki-matematycznej),
_"(wcześniej pod nazwą Międzynarodowej Olimpiady Lingwistyki Teoretycznej,
Matematycznej i Stosowanej). Jest to jedna z 11 międzynarodowych olimpiad
naukowych dla uczniów szkół średnich."_ Co więcej, _"Dla szkół podstawowych
organizowany jest co roku konkurs językoznawczy
[Wieża Babel](http://www.fmw.uni.wroc.pl/?q=dla-uczni%C3%B3w/lingwistyka-matematyczna/wie%C5%BCa-babel/quotwie%C5%BCa-babelquot-dla-szk%C3%B3%C5%82-podstawowych)
przygotowujący do udziału w olimpiadzie lingwistycznej."_

Jeżeli chcecie spróbować swoich sił z językiem gumatj\* albo batak\*\* -
[tutaj znajdziecie ciekawe zadania](http://www.math.uni.wroc.pl/~msliw/lingel1213.pdf).
Trudne? To może coś na
[poziomie podstawówki](http://www.math.uni.wroc.pl/~msliw/babel12fin.pdf)?
Powodzenia!

Bardzo podoba nam się idea tych zawodów, wymyśliliśmy nawet propozycję zadania
na przyszły rok. Wy możecie spróbować już dziś!

Przeczytaj i przetłumacz na dowolny język:

"Na tym skrinie zaimplementowalem taki ficzerek ktory pozwala skonfigurowac
grida w ixemelu, zasejwowac a potem jeszcze podlinkowac go do dowolnego butona.
Grid jest updejtowany w riltajmie. Cool, czyżn't?"

\* - wymierający język aborygeński z australijskiego Terytorium Północnego;
należy do języków pama-niungaskich - ginącej (ok. 30 tys. użytkowników), chociaż
najliczniejszej (obejmującej ok. 200 języków) rodziny językowej Australii.

\*\*– język z rodziny austronezyjskiej używany przez ok. 2 mln mieszkańców
indonezyjskiej prowincji SumatraPółnocna.
