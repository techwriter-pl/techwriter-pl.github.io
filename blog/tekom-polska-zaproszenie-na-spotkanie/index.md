---
title: "tekom Polska - zaproszenie na spotkanie"
authors: mojk
date: "2015-11-20"
tags:
  - "news"
  - "z-kraju"
  - "konferencje"
  - "spolecznosc"
coverImage: "tekom_polska-e1447880213134.png"
---

W imieniu grupy **tekom Polska** chcielibyśmy Was zaprosić na spotkanie
poświęcone informacjom dotyczącym bezpieczeństwa w DTR.

<!--truncate-->

#### Kilka słów o organizatorze

tekom Polska to utworzona formalnie w marcu 2014 roku organizacja wchodząca w
skład [tekom Europe](https://www.technical-communication.org/), największego
stowarzyszenia specjalistycznego zajmującego się komunikacją techniczną. Grupą
docelową tekom Polska są wszystkie osoby aktywne w obszarze komunikacji
technicznej lub zajmujące się rozwojem informacji i zarządzaniem nimi.

W zeszłym roku informowaliśmy o powstaniu tej organizacji w jednym z naszych
[wpisów](http://techwriter.pl/tekom-polska-witamy/).

#### Cel spotkania

Organizatorzy mają nadzieję, że to pierwsze spotkanie zapoczątkuje cykl
regularnych spotkań, które stworzą platformę do rozmowy o dokumentacji
produktowej dla wszystkich osób zainteresowanych tematem. Jak zapewniają,
możliwości organizacyjne są spore, dlatego ważne są pomysły i sugestie samych
uczestników.

#### Temat spotkania

Dla niewtajemniczonych, zagadkowy skrót **DTR** oznacza
[dokumentację techniczno-ruchową](https://pl.wikipedia.org/wiki/Dokumentacja_techniczno-ruchowa),
nazywaną również paszportem maszyny.

Poniżej przedstawiamy opis tematu spotkania dostarczony przez organizatorów:

> Informacje dla użytkownika są środkiem ochronnym, nie mniej ważnym niż inne
> działania zmniejszania ryzyka związanego z użytkowaniem produktów. Daje się
> zauważyć dość wysoki poziom niepewności co do tego, jak informować użytkownika
> o zagrożeniach i jak ostrzegać go przed niewłaściwym użytkowaniem. Prezentacja
> ma uzmysłowić miejsce instrukcji użytkowania w systemie bezpieczeństwa
> produktów. Wprowadza w standardy i dobre praktyki prezentowania komunikatów
> ostrzegawczych i uwag dotyczących bezpieczeństwa.

#### Prowadzący

Spotkanie poprowadzi **Karsten Voss**, który jest autorem technicznym w firmie
ZINDEL AG, świadczącej usługi w zakresie komunikacji technicznej. Specjalizuje
się w dokumentacji użytkowej maszyn. Pochodzi z Niemiec, a od 15 lat mieszka w
Polsce. Jest członkiem zgromadzenia delegatów tekom Europe.

Podczas spotkania będzie możliwość zadania własnych pytań i porozmawiania z
ekspertem.

### Ważne informacje dotyczące spotkania

- Data: **26.11.2015**
- Godzina: **18.00**
- Miejsce: **Poznań, ul. Promienista 39, firma STI**
- Koszt: **Udział bezpłatny**

Zgłoszenia prosimy kierować na: _polska@tekom.eu_

Dodatkowe informacje można znaleźć w
[ulotce](http://www.technical-communication.org/fileadmin/landesverbaende/pl/tekom_Polska_26_11_2015.pdf)
(link do pliku PDF).
