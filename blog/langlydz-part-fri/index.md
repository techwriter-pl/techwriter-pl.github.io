---
title: "Langłydż - part fri"
date: "2014-01-17"
tags:
  - "warsztat"
  - "z-przymruzeniem-oka"
  - "humor"
  - "jezyk"
coverImage: "lekcja3.jpg"
---

Dziś jedno z naszych ulubionych słówek.  Krótkie, nowoczesne, zrozumiałe dla
każdego i jakże pożyteczne: REUŻYWAĆ...

**Reużywać** \[od ang. _reuse_\] - powszechnie nadużywane określenie ponownego
wykorzystania czegoś (rzadziej kogoś) jeszcze raz. Można zaryzykować
stwierdzenie, że pojawienie się tego zwrotu w langłydżu codziennym ma swoje
źródła w informatyce, gdzie swego czasu było bardzo popularnym bazłordem.
[Tradycyjnie spotykane w bibliotekach.](http://foldoc.org/reusability) Czy jakoś
tak...;). Osobnicy sprawni w reużywaniu i marketingu mają duże szanse na awans -
niezależnie od tego czy dane reużycie ma sens czy nie. Dlaczego? Ponieważ
reużywanie kojarzy się zazwyczaj z ograniczaniem/cięciem kosztów. Można więc
zaryzykować stwierdzenie, że reużywanie nie ma nic wspólnego z używaniem życia,
jest wręcz jego przeciwieństwem.

Jedyny znany nam wyjątek to tzw. zombie - one reużywają życia...

Patrz również: _risajklować, reużywalność_.
