---
title: 'MEETCONTENT WROCŁAW – STYCZEŃ 2023'
authors: agnieszka
date: '2023-01-16'
tags:
  - 'news'
  - 'z-kraju'
  - 'dokumentacja'
  - 'meetcontent'
  - 'meetups'
  - 'społeczność'
coverImage: 'meetcontent_styczen.png'
---

Po sukcesie grudniowego spotkania, organizatorzy MeetContent Wrocław zapraszają
na kolejną edycję. Najważniejsze informacje znajdziecie poniżej.

<!--truncate-->

#### Kilka słów o organizatorach

Dla przypomnienia garść informacji i organizatorach i samym przedsięwzięciu.

Po ponad dwuletniej przerwie, w grudniu 2022 roku, swoją działalność wznowiła
społeczność techwriterska z Wrocławia. Grupa ta działa pod pieczą krakowskiej
społeczności związanej z konferencją Soap i powstała na fali pokonferencyjnych
emocji przywiezionych z zeszłorocznego eventu ze stolicy Małopolski. W ramach
działalności wrocławskiej grupy planowane są meetupy, dyskusje panelowe,
warsztaty i inne formy wymiany doświadczeń związanych z komunikacją techniczną.
Będzie się można dzielić swoimi obserwacjami i zdobywać nowe. A wszystko to po
godzinach, w siedzibach kilku wrocławskich firm IT, przy pizzy i czymś do picia
🙂

Pierwszy, rozgrzewkowy meetup z 7 grudnia 2022 roku miał formę panelu
dyskusyjnego wokół tematu: _How to hire Technical Writers and how to be hired as
one_. Zainteresowanych zachęcamy do zapoznania się z naszą
[relacją z tego spotkania](http://techwriter.pl/meetcontentwro-wraca/).

#### Co nas czeka?

Styczniowy meetup będzie składał się z dwóch prezentacji. Każda z nich będzie
mówić o dokumentacji technicznej z nieco innej perspektywy.

#### Prelegenci

W pierwszej prezentacji, Ed Portas, Head of Technical Communications Department
w Ocado, opowie o korzyściach płynących z podejścia: _Documentation as a
product_. Z jego prezentacji dowiecie się dlaczego uproduktowienie dokumentacji
jest dobrym rozwiązaniem, niezależnie od wielkości firmy czy zespołu tech
writerskiego. Dodatkowo, porozmawiacie o narzędziach i technikach z dziedziny
zarządzania produktem, które mogą się przydać w rozwijaniu dokumentacji.

W drugiej prezentacji wieczoru: _Content meets design_, Tomasz Prus, Experience
Design Manager w firmie Atlassian, opowie o projektowaniu treści. Tomek zabierze
Was w podróż ze świata skupionego na warstwie wizualnej do bardziej
zbalansowanej wizji, gdzie nierzadko to właśnie content determinuje odbiór
produktu. Dowiecie się jak zaprojektować pozytywny user experience zapewniając
należną równowagę między contentem a designem.

#### Termin i miejsce

Termin najbliższego spotkania planowany jest na **25 stycznia 2023**, o godzinie
**18:00** **w siedzibie firmy Ocado** przy ul. Szewskiej 8 we Wrocławiu (piętro
4, wejście na lewo od pączków).

#### Dlaczego ten meetup jest dla Ciebie?

Każdy z meetupów ma na celu rozwijanie wiedzy, dzielenie się doświadczeniami i
ciekawymi rozwiązaniami z szeroko rozumianej dziedziny tech writingu.
Organizatorzy mają świadomość, że nie każdy tech writer pracuje w większym
zespole, dlatego tworzą platformę do wzajemnej inspiracji i wymiany wiedzy.

Po każdym meetupie zaplanowana jest część nieformalną, gdzie przy pizzy i czymś
do picia, będzie mnóstwo czasu, żeby zadać pytania prowadzącym, podyskutować lub
po prostu poznać nowych ludzi.

#### Zapisy

Aby wziąć udział w wydarzeniu należy wypełnić formularz zgłoszeniowy. Dzięki
temu organizatorzy mogą zadbać o odpowiednią ilość pizzy!

Formularz do rejestracji znajdziecie pod
[tym linkiem](https://docs.google.com/forms/d/e/1FAIpQLSdPJy-ilzv8khejOQqz_dg499QIpNKweL-Xf8703WLTNQLCrQ/viewform?usp=sf_link),
a z ekipą odpowiedzialną za całe to zamieszanie możecie się skontaktować pod
adresem contact\[at\]meetcontent.org.

Zapraszamy w imieniu organizatorów!
