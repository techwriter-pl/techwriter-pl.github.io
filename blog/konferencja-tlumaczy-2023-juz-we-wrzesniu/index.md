---
title: "Konferencja Tłumaczy 2023 już we wrześniu"
date: "2023-07-04"
tags:
  - "news"
  - "z-kraju"
  - "konferencje"
  - "tlumaczenia"
coverImage: "konferencja_tlumaczy_2023.png"
---

Już kolejny raz, zapraszamy Was na rodzime wydarzenie, którym mogą zainteresować
się osoby z branży komunikacji technicznej. Mowa o Konferencji Tłumaczy 2023,
która odbędzie się w formie hybrydowej końcem września w Warszawie. Szczegółowe
informacje poniżej.

### **Krótki powrót do przeszłości**

[Konferencja Tłumaczy](https://konferencja-tlumaczy.pl/), to według
organizatorów, największe wydarzenie w branży tłumaczeniowej w Polsce, a swoją
historię rozpoczęła w 2016 roku, kiedy była jednym z wydarzeń organizowanych w
ramach anglojęzycznej konferencji Translation and Localization. W 2017 roku
imprezy te się rozdzieliły i do 2019 roku funkcjonowały jako osobne wydarzenia.
Czas pandemii wytyczył organizatorom nowe ścieżki i w latach 2021-2022 powyższe
konferencje ponownie połączyły siły tworząc jedno wydarzenie pod nazwą KTLC. Ten
rok przyniósł nam ponowne rozdzielenie projektów i Konferencja Tłumaczy 2023
jest znów samodzielnym przedsięwzięciem, które nadal utrzymuje hybrydowy format
ostatnich lat.

Niezależnie od tego, czy wybierzecie uczestnictwo online czy spotkanie w
Warszawie, czeka na was jedyne w swoim rodzaju wydarzenie: pełne wiedzy i okazji
do nawiązania nowych kontaktów – z którego wrócicie pełni zapału i inspiracji do
codziennej pracy.

### Do kogo jest skierowana?

Konferencja jest przede wszystkim skierowana do tłumaczy ustnych i pisemnych,
tłumaczy przysięgłych, przedstawicieli biur tłumaczeń, kierowników projektów,
pracowników instytucji publicznych, akademików i specjalistów od narzędzi
wspomagania tłumaczeń oraz technologii tłumaczeniowych. Jednak nie tylko osoby z
branży tłumaczeniowej są mile widziane na konferencji. Jest ona także otwarta
dla przedstawicieli przemysłu gier, uznanych językoznawców, specjalistów od
prowadzenia biznesu, prawników, a nawet pisarzy.

### Dlaczego warto wziąć udział?

Spośród wielu wartości jakie niesie w sobie udział w wydarzeniu branżowym warto
wyróżnić:

- Zapoznanie się z innymi osobami z branży oraz spotkanie z przedstawicielami
  biur tłumaczeniowych, co może znacznie poszerzyć możliwości współpracy.
- Zyskanie wiedzy na tematy stricte związane z zawodem - optymalnej organizacji
  pracy, funkcjonowania freelancerów na rynku, czy kształtowaniu swojego rozwoju
  zawodowego.
- Zyskanie wiedzy związanej z warsztatem tłumaczeniowym.
- Zyskasz wiedzę o najnowszych możliwościach CAT-ów, o tym, jak najlepiej
  wykorzystywać tłumaczenia maszynowe czy sztuczną inteligencję.

### **Motyw przewodni na 2023 rok**

Tegorocznym motywem przewodnim konferencji jest szeroko rozumiana INTELIGENCJA.
Podczas prelekcji poznacie pojęcie neurobiologii inteligencji czyli
przetwarzania informacji jako zjawiska biologicznego. Porozmawiacie też, między
innymi, o wpływie emocji na tłumaczenia, o tym do czego w dzisiejszych czasach
nadaje się mechaniczne tłumaczenie, jak można wykorzystać AI w procesie nauki i
w tłumaczeniach, a także o wykorzystaniu co-workingu jako narzędzia pracy.

Więcej o tematyce prelekcji przeczytacie w dziale:
[Prelegenci KT 2023](https://konferencja-tlumaczy.pl/?page_id=1690).

Dodatkowo, osoby zainteresowane tematyką Google Ads oraz ChatGPT i AI mogą wziąć
udział w warsztatach, które odbędą się 29 września. Są one dodatkowo płatne, a o
szczegółach możecie przeczytać
[na stronie wydarzenia](https://konferencja-tlumaczy.pl/?page_id=1798).

### **Termin i miejsce**

Konferencja Tłumaczy 2023 odbędzie się **30 września** w warszawskim Centrum
Konferencyjnym Zielna oraz online.

### **Bilety**

Udział w konferencji wymaga rejestracji oraz zakupu biletu. W cenę biletów “na
miejscu” wliczone są koszty lunchu. Organizator NIE POKRYWA kosztów
zakwaterowania i dojazdu – o to musicie zadbać sami.

Ceny dostępnych biletów:

- ##### NA MIEJSCU Konferencja Tłumaczy – rejestracja „zwykła” – 590,40 PLN brutto - rejestracja do 30.09.2023 do godz. 10:00
- ##### NA MIEJSCU dla studentów – 350,00 PLN brutto - rejestracja do 30.09.2023 do godz. 10:00
- ##### ONLINE  – 307,50 PLN brutto - rejestracja do 30.09.2023 do godz. 10:00

Szczegóły dotyczące biletów oraz linki do rejestracji
znajdziecie [tutaj](https://konferencja-tlumaczy.pl/?page_id=1707).

Wszelkie dodatkowe informacje
znajdziecie [na stronie Konferencji Tłumaczy](https://konferencja-tlumaczy.pl/)
oraz  [fanpage’u na Facebooku](https://www.facebook.com/KonferencjaTlumaczy).

Wraz z organizatorami serdecznie zapraszamy!
