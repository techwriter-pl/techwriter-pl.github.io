---
title: 'Content Bytes #4: Porozmawiajmy o języku'
authors: bczyz
date: '2025-01-15'
tags:
  - 'news'
  - 'meetups'
  - 'społeczność'
  - 'content-bytes'
coverImage: 'ContentBytesKRK4.jpeg'
---

# Content Bytes #3: Porozmawiajmy o języku!

Nowy rok oznacza nowe contentowe wyzwania!

Naszym noworocznym postanowieniem jest zapewnić Wam najciekawsze tematy i najlepszych prezenterów. A jakie są wasze postanowienia? 
Jeżeli jednym z nich jest „odwiedzić jak najwięcej meetupów”, to jego realizację możecie zacząć od zaraz! 
Już 20 stycznia zapraszamy do **Forte Spaces** na kolejne spotkanie, podczas którego skupimy się na roli języka w tworzeniu treści.

<!--truncate-->

W [Forte Spaces](https://www.instagram.com/forte_spaces_krakow/) będziemy gościć [Anję Wedberg](https://www.linkedin.com/in/anja-wedberg-11361321/) i [Kalinę Tyrkiel](https://www.linkedin.com/in/kalinatyrkiel/), które wyjaśnią nam, jak znajomość angielskiego jako drugiego języka wpływa na tworzenie anglojęzycznych treści oraz jak wykorzystać wielojęzyczność w pracy z contentem.

Pamiętajcie o rejestracji, to pozwoli nam na wybór odpowiedniej sali i
zaplanowanie poczęstunku. Link do formularza znajdziecie
[tutaj](https://forms.gle/6dFGs5Y1U29dS4bw5).

## Tematy

**_Non-native speaker w świecie anglojęzycznej treści_**

Jak odnaleźć się jako non-native speaker na rynku zdominowanym przez język angielski? Czy twórcy treści powinni dążyć do poziomu osób anglojęzycznych?
Czy AI służy nam pomocą, czy przeszkadza w tworzeniu contentu? W swojej prezentacji **Anja Wedberg** odpowie na te i wiele innych pytań, przybliżając nam rolę języka w zmaganiach z contentowymi zagwozdkami.

**_Polski or English: Jak wykorzystać swój potencjał jako wielojęzyczny twórca treści_**

Czy zajmujesz się tworzeniem treści jako non-native speaker? Wspaniale! A teraz zastanówmy się, jak możesz wykorzystać znajomość nie jednego, ale wielu języków, które masz w swoim arsenale.
Nasza druga prezenterkam, **Kalina Tyrkiel**, opowie jak łączy znajomość polskiego, angielskiego i hiszpańskiego w swojej pracy, a także podzieli się wskazówkami, które pozwolą Wam w pełni wykorzystać swoje językowe umiejętności.

## Prelegenci

Tym razem gościmy u nas dwie prezenterki:

**Anja Wedberg**

Anja pracuje jako Senior UX Writer w firmie Dyson, gdzie wspiera rozwój aplikacji do produktów audio i użytku domowego. 
Jak sama mówi, jej ojczystym językiem jest szwedzki, ale to pisanie po angielsku wspomaga jej budżet :) 


**Kalina Tyrkiel**

Kalina jest UX writerką z wykształceniem psychologicznym. Obecnie pracuje jako Senior Content Designer w firmie Zendesk. 
Dodatkowo zajmuje się szkoleniami z dziedziny UX writingu, prowadzi wykłady i konsultacje.

## Kiedy i gdzie

**Data**: 20.01.2025 <br /> **Godzina**: 18:30 <br /> **Miejsce**: Forte Spaces, Krupnicza 3, Kraków

## Kilka słów o sponsorach

Trzecie spotkanie Content Bytes sponsoruje **Forte Digital** i
**Apify**.

### Forte Digital

W DNA Forte Digital znajdziesz pierwiastek polski, skandynawski i oczywiście technologiczny. Forte Digital powstało w 2017 roku jako owoc udanej współpracy polskich i norweskich założycieli. Od tego czasu z powodzeniem czerpie to co najlepsze ze swoich kultur, a od niedawna w swoich szeregach ma koleżanki i kolegów z Danii oraz Niemiec. Forte Digital skupia się najczęściej na projektach dotyczących obszaru e-commerce w pełnym zakresie realizacji – development i consulting IT oraz design.

### Apify

[Apify](https://apify.com/) jest platformą, którą programiści mogą wykorzystać
do budowania, wdrażania i publikowania narzędzi do web scrapingu, ekstrakcji
danych i automatyzacji. Apify udostępnia ponad 1500 gotowych narzędzi,
pozwalając na uzyskanie dodatkowego przychodu poprzez udostępnianie je innym
użytkownikom. Dodatkowo Apify odpowiada za [Crawlee](https://crawlee.dev/),
publiczną bibliotekę do web scrapingu.

## O nas

Celem **Content Bytes** jest stworzenie przestrzeni, w której twórcy contentu
mogą wymieniać się doświadczeniami i omawiać tematy związane z tworzeniem
treści. Według nas content to nie tylko sam proces pisania, ale tak
naprawdę cały ekosystem uwzględniający UX, UI, design, a także zagadnienia
dostępności, zarządzania i związanej z nimi technologii.

### Skontaktuj się z organizatorem

Organizatorom zależy, by spotkania były istotne i przybliżały tematy, które są
dla Was interesujące. Możecie zgłosić temat, a my dołożymy wszelkich starań, aby
znaleźć prelegentów, którzy będą mogli o nim porozmawiać. Możecie także sami
zostać prelegentami na jednym z naszych spotkań.

Jeżeli jesteście zainteresowani, napiszcie do nas:
**contentbytes.krk@gmail.com**.

### Często zadawane pytania

P: Czy wydarzenie będzie nagrywane lub transmitowane na żywo? <br /> O: Na
chwilę obecną nie. Stawiamy na spotkania na miejscu, gdzie możesz osobiście
poznać inne osoby zainteresowane contentem.

P: Czy można udostępnić prezentacje prelegentów? <br /> O: To zależy od
prelegenta. Podczas wydarzenia można jednak zadawać pytania i robić zdjęcia,
można też zapytać o udostępnienie slajdów.

P: Zarejestrowałem/am się, ale nie mogę wziąć udziału. Co powinienem/nnam
zrobić? <br /> O: Jeśli wiesz, że nie dasz rady przyjść, daj nam znać pisząc na
adres [contentbytes.krk@gmail.com](mailto:contentbytes.krk@gmail.com).
