---
title: "Tech Writer koduje odcinek 22"
date: "2020-11-09"
categories:
  - "dobre-praktyki"
  - "warsztat"
tags:
  - "api"
  - "dita"
  - "dokumentacja"
  - "narzedzia"
coverImage: "tw_koduje_22.png"
---

Dziś kilka słów na temat ostatniego odcinka podcastu [Tech Writer koduje](https://techwriterkoduje.pl/).

W [najnowszym odcinku](https://anchor.fm/docdeveloper/episodes/22-Tech-Writer-buduje-dokumentacj-API--czyli-Next-js--ReDoc-i-OpenAPI-w-akcji-el3gk9) Michał Skowron i Paweł Kowaluk dyskutują na temat wykorzystania narzędzia [Next.js](https://nextjs.org/) w tworzeniu dokumentacji API.

Z rozmowy możemy dowiedzieć się czym jest wspomniane narzędzie oraz do czego można je wykorzystać. Poza tym, Paweł wspomina o darmowym tutorialu, dzięki któremu w prosty sposób można poznać główną funkcję Next.js, a mianowicie tworzenie nowoczesnych stron internetowych, a także stron statycznych.

A co Next.js może zaoferować Tech Writerom?

Paweł używa go w tworzeniu dokumentacji API łącząc go z narzędziem [ReDoc](https://redoc.ly/). Celem takiego połączenia jest stworzenie jednej strony, w której będzie znajdowała się dokumentacja dla wielu API napisanych przy pomocy specyfikacji OpenAPI. Przy okazji tego problemu możecie dowiedzieć się nieco na temat wyzwań stojących przed twórcami dokumentacji. Głównym z nich jest fakt, że istnieje wiele specyfikacji API, które trzeba opublikować. [Swagger UI](https://swagger.io/tools/swagger-ui/) nie spełnia wymagań projektu, bo pomija customowe tagi i ładuje się zbyt wolno. Trzeba więc znaleźć coś co pozwoli nam opublikować dokumentację do wszystkich specyfikacji na jednej stronie. Należy pamiętać, że musimy to robić w sposób powtarzalny dla kolejnych wersji. I musimy spełnić wymagania używalności dokumentacji.

Takie zadania to woda na młyn Tech Writera, który majsterkuje przy kodzie!

[Next.js](https://nextjs.org/) to framework Reacta, dzięki któremu można w elastyczny sposób tworzyć nowoczesne strony internetowe. Według rankingu na stronie [staticgen.com](https://jamstack.org/generators/), jest to również jeden z najpopularniejszych generatorów stron statycznych.

Na koniec kilka bonusowych pomysłów na inne wykorzystanie Next.js. Zdaniem Michała i Pawła, narzędzie to może nam się przydać kiedy piszemy dokumentację w standardzie DITA. A jak to zrobić? Posłuchajcie sami ;-)
