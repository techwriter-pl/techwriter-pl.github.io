---
title: 'Kilka pytań do - część 14'
authors: mojk
date: '2017-09-06'
tags:
  - 'warsztat'
  - 'wywiady'
  - 'społeczność'
  - 'wywiad'
coverImage: 'jonathan-velasquez-160775-640.jpg'
---

Nasz dzisiejszy rozmówca powiązany jest z firmą Volvo. Co prawda, to nie on brał
udział w tej
[sławnej reklamie ze szpagatem](https://www.youtube.com/watch?v=M7FIvfx5J10),
ale za to ma inne talenty - jego dokumentacja sprawia, że serwisantom ciężarówek
i autobusów żyje się lżej. Przed Wami Marcin z Wrocławia.

<!--truncate-->

#### Jak długo pracujesz jako Tech Writer?

6 miesięcy.

#### W jaki sposób zostałeś Tech Writerem?

Znalazłem ofertę pracy, która mnie zainteresowała i postanowiłem spróbować.

#### Czy możesz opowiedzieć coś o swojej firmie i zespole, w którym pracujesz?

Volvo, zespół liczący ok. 30 osób. Pracujemy nad rozwojem aplikacji, która
pomaga warsztatom i dealerom w serwisowaniu ciężarówek i autobusów.

#### W jaki sposób jest zorganizowana praca Twoja i Twojego zespołu?

Mamy zespoły developerów, testerów, business analityków, SRM, PM, Solution
Leadera i Technical Writera. Pracujemy w 2-tygodniowych sprintach. Release ma
miejsce maksymalnie dwa razy w roku.

#### Jakich narzędzi używasz i co o nich sądzisz?

Jest to wewnętrzny system Volvo, ale póki co miałem mało okazji, żeby z nim
pracować, więc wyrobienie sobie o nim opinii zostawiam na później. To taki spory
kombajn, którego tylko mała część służy Technical Writerowi do pisania. W tym
systemie pisze się manuala do aplikacji. Poza tym piszę Release Notes w Wordzie.

#### W jaki sposób zdobywasz informacje potrzebne do tworzenia dokumentacji?

Rozmowy z członkami zespołu, dokumentacja systemowa, opisy Change Requestów i
bugów w JIRA.

#### Jakie dokumenty dostarczasz, w jakiej postaci, w jakich językach i jak są one publikowane?

Release Notes pisane w Wordzie w języku angielskim, tłumaczone w tej chwili na
27 języków i publikowane jako PDF na wewnętrznym portalu Volvo oraz na Volvo
teamplace. Help file, czyli manual, pisany w SID (wewnętrzny system Volvo) w
języku angielskim i tłumaczony na 32 języki. Dostęp do manuala jest w aplikacji.
Application texts pisane w języku angielskim przez developerów. Ja sprawdzam
jakość tych tekstów oraz koordynuje ich tłumaczenie na 32 języki.

#### Czy oprócz tworzenia dokumentacji zajmujesz się czymś jeszcze, np. tworzeniem materiałów marketingowych? Jeśli tak, to czym i jakich narzędzi do tego używasz?

Redaguję newsletter pisany w Wordzie w języku angielskim i publikowany jako PDF
na Volvo teamplace. Pomagam też innym zespołom w pisaniu Release Notes do ich
aplikacji w Wordzie. Doraźnie pomagam też w tłumaczeniu na język angielski lub
edycji tekstów marketingowych pojawiających się na intranecie Volvo - tu także
korzystam z Worda.

#### Jakie są największe wyzwania, które napotykasz w swojej pracy?

Pisanie zwięzłych i łatwych dla czytelnika tekstów - tego wciąż się uczę, bycie
kreatywnym w tworzeniu nowych ciekawych form przekazywania informacji.

#### Co najbardziej lubisz w pracy Tech Writera?

Uczenie się nowych rzeczy cały czas oraz kontakt z językiem angielskim.

#### Co byś radził osobom, które chciałyby zacząć swoją przygodę z pisaniem dokumentacji?

Wierzcie w siebie i swoje umiejętności, nie bójcie się podejmowania wyzwań.

W razie dodatkowych pytań możecie skontaktować się z Marcinem bezpośrednio przez
e-mail **[marcinbroda101@gmail.com](mailto:marcinbroda101@gmail.com)**. Jeśli
macie ochotę podzielić się swoimi doświadczeniami, nie zwlekajcie dłużej tylko
piszcie na **[kontakt@techwriter.pl](mailto:kontakt@techwriter.pl)**.

_Zdjęcie: [Jonathan Velasquez](https://unsplash.com/photos/c1ZN57GfDB0?utm_source=unsplash&utm_medium=referral&utm_content=creditCopyText) ([Unsplash](https://unsplash.com/?utm_source=unsplash&utm_medium=referral&utm_content=creditCopyText))_
