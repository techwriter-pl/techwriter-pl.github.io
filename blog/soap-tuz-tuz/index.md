---
title: "Soap! tuż tuż"
date: "2019-05-16"
categories: 
  - "news"
  - "z-kraju"
tags: 
  - "kariera"
  - "konferencje"
  - "spolecznosc"
coverImage: "Zrzut-ekranu-2019-04-8-o-22.20.52-e1554754998324.png"
---

Już tylko kilka tygodni dzieli nas od kolejnej edycji krakowskiej konferencji soap!. Jeśli nadal nie możecie zdecydować czy się wybrać, poniżej znajdziecie garść najważniejszych informacji dotyczących wydarzenia.

### **Najważniejsze informacje**

Siódma edycja soap! odbędzie się w dniach **5-7 czerwca w Krakowie** w [Muzeum Sztuki i Techniki Japońskiej Manggha](http://manggha.pl/) zlokalizowanym przy ul. Marii Konopnickiej 26. Natomiast warsztaty, które organizatorzy zaplanowali na 5 czerwca, odbędą się w [Office and Cowork Centre](http://tupopracujesz.pl/biura/cystersow/) przy ul. Cystersów 26A.

Tegorocznym tematem przewodnim jest **treść jako kod oraz metody jej tworzenia w odniesieniu do sposobów pracy programistów** piszących programy komputerowe. Podczas wykładów prelegenci zastanowią się jaki wpływ na tworzoną treść może mieć rozwój sztucznej inteligencji, jakie są cechy charakterystyczne kodu oraz treści, jak będąc technical writerem stać się również programistą treści oraz jakich narzędzi i metod używać, by zmienić treść w kod i odwrotnie.

Szczegółowy program oraz tematykę wystąpień prelegentów znajdziecie [tutaj](http://soapconf.com/schedule2019/).

Ramowy program tegorocznego soap:

- Pierwszy dzień – warsztaty odbywające się w dwóch blokach tematycznych
- Drugi dzień – rejestracja, powitanie, prelekcje – 10 prezentacji z przerwami na kawę oraz obiad. Po prelekcjach nastąpi uroczyste zakończenie połączone z dobrze już znanym networkingiem. Następnie organizatorzy zapraszają na imprezę ;-) W tym dniu odbędzie się prelekcja przygotowana i poprowadzona przez dwóch naszych redaktorów - Michała Skowrona oraz Pawła Kowaluka. Serdecznie zapraszamy w ich imieniu na prezentację pod tytułem _Doing docs like code in the real world – an interactive case study_. 
- Trzeci dzień – rejestracja, powitanie, prelekcje – 11 prezentacji z przerwami na kawę oraz obiad. Po prelekcjach nastąpi uroczyste zakończenie, a dla chętnych odbędzie się after party w Tea Time na Dietla 1.

### **Rejestracja i cena**

Rejestracja już trwa. Obecnie w puli zostały jedynie bilety Last Minute, które są **dostępne do 29 maja**. Szczegóły znajdziecie [tutaj](https://evenea.pl/imprezy/konferencje/krakow/soap-2019--the-best-content-conference-210964/).

<table><tbody><tr><td style="text-align: center;">RODZAJ BILETU</td><td style="text-align: center;">CENA</td></tr><tr><td>Last minute student (-50%) – dla studentów do 26 r.ż.; wymagana legitymacja</td><td style="text-align: center;">650,01 zł</td></tr><tr><td>Last minute group 6+ (-20%)</td><td style="text-align: center;">1040,00 zł</td></tr><tr><td>Last minute group 3-5 (-10%)</td><td style="text-align: center;">1170,00 zł</td></tr><tr><td>Last minute individual</td><td style="text-align: center;">&nbsp;1300,00 zł</td></tr></tbody></table>

Cena obejmuje dwa dni konferencji (6-7 czerwca) czyli prezentacje, a także rozrywki przewidziane przez organizatorów – przerwy na kawę, przerwy obiadowe, party po każdym dniu konferencji oraz zwiedzanie wszystkich wystaw w Muzeum Sztuki i Techniki Japońskiej Manggha.

Cena nie zawiera noclegu.

### **Warsztaty**

Tradycyjnie już w dniu poprzedzającym konferencję (5 czerwca) odbędą się całodniowe warsztaty. Większość z nich jest przeznaczona tylko dla uczestników zarejestrowanych na konferencję - są one dodatkowo płatne i wymagają rejestracji. Cena za każdy z warsztatów wynosi 10 Euro.

Jeden z warsztatów - _How to localize UI and documentation_, Marty Bartnickiej - jest dostępny dla każdego. Jego koszt to 330,00 zł, a bilety dostępne są do 31 maja. Zostało na niego 5 miejsc, więc warto w miarę szybko się decydować.

Szczegółowe informacje na temat kosztów, rejestracji oraz samych warsztatów znajdziecie na [stronie konferencji](http://soapconf.com/).

### **Więcej informacji**

Wszelkie informacje na temat konferencji można śledzić na [Facebooku](https://www.facebook.com/soapconf/) oraz [Twitterze](https://twitter.com/soapconf). Osoby niezdecydowane zachęcamy do zapoznania się z naszymi relacjami z poprzednich edycji soap!:

[Soap! 2018](http://techwriter.pl/konferencja-soap-2018-relacja/)

[Soap! 2017](http://techwriter.pl/soap-2017-juz-za-nami-relacja/)

[Soap! 2016](http://techwriter.pl/konferencja-soap-2016-podsumowanie/)

[Soap! 2015](http://techwriter.pl/soap-2015-opis-wybranych-prezentacji/)

[Soap! 2014](http://techwriter.pl/soap-2014-relacja-z-pierwszego-dnia/)

[Soap! 2013](http://techwriter.pl/soap-technical-communication-conference-relacja/)

Do zobaczenia!
