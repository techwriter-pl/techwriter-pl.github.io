---
title: 'Rusza Poland MadCap Flare User Group'
authors: mojk
date: '2017-06-01'
tags:
  - 'news'
  - 'z-kraju'
  - 'aplikacje'
  - 'edukacja'
  - 'społeczność'
coverImage: 'PLFUG-logo-small.jpg'
---

Firma [3di Polska](http://3di.com.pl/) przy współpracy z
[MadCap Software](http://www.madcapsoftware.com/) uruchamia w Polsce oficjalną
grupę dla użytkowników narzędzia MadCap Flare. Techwriter.pl ma przyjemność
wspierać tę inicjatywę jako patron medialny.

<!--truncate-->

### W jakim celu powstała grupa?

Grupa powstała po to, aby użykownicy oprogramowania
[MadCap Flare](http://www.madcapsoftware.com/products/flare/) w Polsce mieli
miejsce, w którym mogą dzielić się swoim doświadczeniem i pomysłami oraz
rozwiązywać wspólnie problemy z jakimi spotykają się na co dzień. Z założenia ma
być to miejsce, w którym każdy czuje się swobodnie, bez względu na to czy jest
zaawansowanym użytkownikiem Flare'a czy dopiero zaczyna swoją przygodę z tym
narzędziem. Grupa ma na celu stać się dodatkowym źródłem wiedzy i inspiracji
obok szkoleń i wsparcia technicznego dostarczanych przez firmę MadCap.

### Dla kogo jest ta grupa?

Grupa skierowana jest do osób, które pracują na co dzień z Flarem albo słyszały
o tym narzędziu i chciałyby dowiedzieć się więcej na jego temat.

### Dlaczego warto dołączyć?

Spotkania grupy pozwolą Ci:

- poznać dobre praktyki związane z używaniem MadCap Flare'a
- zdobyć wiedzę na temat tego w jaki sposób inni użytkownicy korzystają z tego
  narzędzia
- zobaczyć jak inni radzą sobie z podobnymi problemami

Uczestnictwo w spotkaniach grupy to także doskonała okazja, aby poznać nowych
ludzi z branży tech comm i wspólnie z nimi budować społeczność użytkowników
Flare’a w Polsce.

### Jaką formę będą miały spotkania?

O tym jak będą wyglądać poszczególne spotkania, będą decydować sami uczestnicy.
W zależności od poruszanych zagadnień, spotkanie może przyjąć formę prezentacji,
panelu dyskusyjnego lub warsztatu. Organizatorom zależy, aby członkowie aktywnie
uczestniczyli w spotkaniach. Elastyczna forma spotkań ma na celu zapewnienie, że
każdy z uczestników będzie miał szansę w równym stopniu wpływać na to w jakim
kierunku rozwinie się grupa.

### Na jakich warunkach można dołączyć?

Jest to otwarta grupa, do której można dołączyć całkowicie za darmo. W celu
dołączenia, wystarczy skontaktować się z organizatorem
[mailowo](mailto:plfug@3di.com.pl) lub poprosić o dodanie do
[grupy na Facebooku](https://web.facebook.com/groups/PLFUG/).

### Gdzie i kiedy odbędzie się pierwsze spotkanie?

Spotkanie inauguracyjne odbędzie się **13 czerwca 2017** (wtorek) o godzinie
**18:00** w pubie TEA Time przy ul. Dietla 1 w Krakowie.

### Gdzie można uzyskać więcej informacji?

Jeśli chcecie być na bieżąco z tym co dzieje się w Poland MadCap Flare User
Group, możecie dołączyć do
[grupy Poland MadCap Flare User Group na Facebooku](https://web.facebook.com/groups/PLFUG/)
lub do
[profilu grupy na MeetUp](https://www.meetup.com/Poland-MadCap-Flare-User-Group/).
Wszelkie pytania możecie kierować na adres email
[plfug@3di.com.pl](mailto:plfug@3di.com.pl). Dodatkowo, podczas tegorocznej
edycji [konferencji soap!](http://soapconf.com/) (która odbędzie się w dniach
8-9 czerwca w Krakowie) będziecie mieli możliwość spotkać organizatorów grupy.
Znajdziecie ich obok rollupu Poland MadCap Flare User Group w strefie wystawców.
