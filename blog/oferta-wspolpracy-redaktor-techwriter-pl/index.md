---
title: 'Oferta (współ)pracy: Redaktor Techwriter.pl'
authors: mojk
date: '2024-12-04'
tags:
  - 'oferty-pracy'
  - 'praca'
  - 'kariera'
  - 'praca'
  - 'społeczność'
coverImage: 'Free-Unique-Join-Us-Vectors-3.jpg'
---

W ostatnim czasie publikowaliśmy sporo ofert pracy, ale ta jest wyjątkowa.

<!--truncate-->

Chociaż właściwie określenie "oferta pracy" może nie jest tutaj odpowiednie, bo
tworzenie Techwriter.pl to bardziej pasja. Poszukujemy osób, które chciałaby
dołączyć do naszego grona redakcyjnego.

## Kogo szukamy

Chcielibyśmy z Tobą współpracować, jeśli:

- Żywo interesujesz się komunikacją techniczną
- Jakkolwiek dziwnie to brzmi, szeroko pojęta dokumentacja powoduje u Ciebie
  podekscytowanie
- Chciałbyś mieć wpływ na to jak wygląda nasza rodzima scena tech comm
- Masz doświadczenie w branży i nie zawahasz się go użyć w swoich postach. Jeśli
  dopiero zaczynasz swoją przygodę z tech commem, też się odezwij. Twoja chęć
  uczenia się i zdobywania wiedzy jest równie wartościowa, a do tego możesz
  opisywać dokumentacyjny fach ze świeżej perspektywy.
- Masz inicjatywę, pomysły i nie boisz się proponować nowych rozwiązań
- Robisz tak jak obiecujesz (dane słowo jest dla nas bardzo cenne)
- Lubisz pisać i potrafisz to robić (albo chcesz się nauczyć)
- Masz kilka godzin w miesiącu, które możesz i chcesz poświęcić Techwriter.pl

## Co oferujemy

Techwriter.pl jest portalem tworzonym przez grupę pasjonatów komunikacji
technicznej. Nie mamy żadnych sponsorów ani powiązań finansowych z
organizacjami, nie zarabiamy też w żaden sposób na reklamach czy publikacji
materiałów. Wszelkie działania finansujemy z własnych środków. Nasza współpraca
z innymi opiera się wyłącznie na wymianie, która jest korzystna dla obu stron.

Dlatego też, w zamian za Twój czas i wysiłek możemy zaoferować takie oto
niefinansowe benefity:

- Udział w konferencjach na całym świecie (jako partner medialny otrzymujemy
  darmowe wejściówki, za które inni muszą sporo zapłacić)
- Budowanie polskiej społeczności tech comm poprzez współtworzenie jedynego
  polskiego portalu o komunikacji technicznej, który jest platformą do wymiany
  wiedzy (wyróżniający element w CV)
- Nawiązywanie cennych relacji ze specjalistami z branży komunikacji technicznej
  i innych branż z obszaru IT, które potrafią zaowocować możliwością pracy i
  współpracy przy projektach np. szkoleniowych i konsultacyjnych.
- Budowanie własnego wizerunku w środowisku
- Nieustanne poszerzanie horyzontów, doświadczenie we współpracy w grupie i
  pracy redakcyjnej

## Jak się zgłosić?

Jeśli uważasz, że ta oferta jest dla Ciebie, wyślij nam maila na
[kontakt@techwriter.pl](mailto:kontakt@techwriter.pl).

_Grafika pochodzi z serwisu [Vecteezy](https://vecteezy.com)_
